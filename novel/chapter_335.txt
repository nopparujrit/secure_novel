the first order สู่รุ่งอรุณเเห่งมวลมนุษย์ - ตอนที่ 335 แยกลงมือ

“แล้ว​ทำไม​พวกเขา​ถึงไม่ส่งคน​มาเพิ่ม​ล่ะ​” เริ่น​เสี่ยว​ซู่ถาม “นี่​จะส่งเรา​มาตาย​เหรอ​ไง ส่งกองทัพ​มากำจัด​โจร​ก็​จบ​แล้ว​!”

“นาย​รู้​หรือเปล่า​ว่า​ทำไม​ที่นี่​เรียก​ว่า​แดน​เถื่อน​” หยาง​เสียว​จิ่น​ว่า​ “เป็น​เพราะว่า​ ที่นี่​คือ​ศูนย์กลาง​ที่​เชื่อม​ต่อไป​ยัง​สถาน​ที่สี่​แห่ง​ ซึ่งสามแห่ง​ได้แก่​สมาคม​ตระกูล​จง ตระกูล​หยาง​ และ​ป้อมปราการ​ 178 ใครก็ตาม​ที่​ส่งทหาร​เข้ามา​ย่อม​ทำให้​อีก​สอง​ฝ่าย​เกิด​ความระแวง​ ทั้ง​สามฝ่าย​จับตา​กันเอง​เรื่อง​นี้​มาตั้งแต่​เมื่อก่อน​แล้ว​ ต่าง​ฝ่าย​ต่าง​ไม่อยาก​ให้​อีก​ฝ่าย​ได้​พื้นที่​นี้​ไป​ครอง​

“ที่นั่น​ก็​เลย​กลายเป็น​สถานที่​รวมตัวกัน​ของ​พวก​โจร​เพราะ​สุดท้าย​ไม่มีใคร​ทำ​อะไร​ได้​สินะ​” เริ่น​เสี่ยว​ซู่ถาม “ถึงว่า​ทำไม​ทั้ง​สามฝ่าย​ถึงออก​ปฏิบัติภารกิจ​ปราบ​โจร​นี้​ด้วยกัน​ ขนาดที่​สูเสี่ย​น​ฉู่ต้อง​เดินทาง​มาสมาคม​ตระกูล​หยาง​เป็นการ​เฉพาะ​เลย​”

“ใช่ ที่​นั้น​ถึงกับ​มีโจร​กลุ่ม​ใหญ่​ปักหลัก​และ​คอย​ชิงตัว​ผู้อพยพ​หญิง​ไป​ปรนเปรอ​” หยาง​เสียว​จิ่น​ว่า​ “ถ้าต้อง​ส่งกองกำลัง​มาปราบ​โจร​ล่ะ​ก็​ ทั้ง​สามฝ่าย​ก็​ต้อง​ร่วมมือ​กัน​ ใน​เมื่อ​ทุกคน​อยาก​ฆ่าพวก​โจร​ ภารกิจ​นี่​ยังไง​ก็​ต้อง​ดำเนินการ​”

“ทุกคน​ก็​น่าจะ​ส่งกองทัพ​มากัน​หมด​สิ” เริ่น​เสี่ยว​ซู่ว่า​อย่าง​พูด​อะไร​ไม่ออก​ “จะส่งพวกเรา​มาทำ​เพื่อ​?”

“เพราะ​ภูมิประเทศ​ซับซ้อน​แปลกประหลาด​ พวก​โจร​เลย​ซ่อนตัว​ใน​หุบเขา​ได้​ง่าย​มาก​” หยาง​เสียว​จิ่น​ว่า​ “ดังนั้น​ต้อง​มีคน​มาทำความเข้าใจ​ต่อ​สภาพการณ์​ของ​พวก​โจร​ใน​ทั่ว​ทั้ง​หุบเขา​ก่อน​ สืบ​เสาะหา​ที่ตั้ง​โจร​ ดู​ว่า​มีโอกาส​ที่จะ​กำจัด​หมด​ที​รวดเดียว​ได้​ไหม​ จะได้คิด​แผน​อะไร​ต่อไป​ได้​ถูก​”

ว่าแล้ว​เริ่น​เสี่ยว​ซู่ก็​เข้าใจ​ว่า​พวกเขา​มาที่นี่​เพราะ​ทำการ​สืบหา​เส้นทาง​ ไม่ได้​จำเป็นต้อง​เข้าร่วม​การ​สู้รบ​ไหน​ เขา​กับ​หยาง​เสียว​จิ่น​ไม่ได้​อยู่​ใน​แผนการ​ตั้งแต่​เริ่ม​แล้ว​ ภารกิจ​ตั้งต้น​ควรจะ​มีแค่​ทหาร​นาโน​แมชชีน​สามสิบ​นาย​มาพร้อมกับ​ทหาร​ของ​สมาคม​ตระกูล​จง

ถ้าส่งกองทัพ​เข้ามา​ใน​หุบเขา​ตรงๆ​ เลย​ พวก​โจร​ต้อง​หลบ​ไป​ซ่อน​หรือ​หนี​ไป​แน่​ อีก​อย่าง​กองกำลัง​ทั้ง​สามฝ่าย​จะทะเลาะ​กันเอง​ก็​ไม่ใช่เรื่อง​แปลก​

“ตอนที่​พูดว่า​จะสลัด​พวกเขา​ออก​นี่​ หลัก​ๆ คือ​อยาก​สลัด​จงเฉิงใช่ไหม​” เริ่น​เสี่ยว​ซู่ถาม

“ใช่” หยาง​เสียว​จิ่น​พยักหน้า​ “สมาคม​ตระกูล​จงคุ้นชิน​กับ​ใน​หุบเขา​มากกว่า​ พวกเขา​เสนอ​ว่า​จะนำทาง​เอง​รอบ​นี้​ แต่ว่า​เดิมที​ปัญหา​โจร​ก็​มีต้นตอ​มาจาก​พวกเขา​ โจร​หลาย​กลุ่ม​ก็​มีสายสัมพันธ์​กับ​พวกเขา​ ถ้าให้​พวกเขา​นำ​ก็​มีแต่​จะเห็น​สิ่งที่​พวกเขา​อยาก​ให้​เห็น​”

เช่นนั้น​จึงต้อง​สลัด​สมาคม​ตระกูล​จงทิ้ง​ไม่ให้​พวกเขา​มาจูงจมูก​เอา​ได้​

เริ่น​เสี่ยว​ซู่ไม่มีปัญหา​กับ​เรื่อง​นั้น​ พูด​ตามตรง​หยาง​เสียว​จิ่น​บ้าระห่ำ​ คนธรรมดา​ที่ไหน​เขา​จะบุก​เข้ามา​ใน​รัง​โจร​แบบนี้​กัน​ เริ่น​เสี่ยว​ซู่ถาม “ไม่กลัว​เหรอ​ว่า​จะเกิดเรื่อง​ระหว่างทาง​”

หยาง​เสียว​จิ่น​เหลือบมอง​เขา​ “ฉัน​มีนาย​คอย​คุ้มกัน​อยู่​ไม่ใช่เหรอ​ไง” จากนั้น​ก็​เหยียบคันเร่ง​เมื่อ​ถึงทางแยก​

ตอนที่​ออก​มาจาก​ป้อมปราการ​ หยาง​เสียว​จิ่น​ตั้งใจ​ขับ​อยู่​ท้าย​ขบวน​ แต่​ตอนนี้​ขบวนรถ​ข้างหน้า​กำลัง​มุ่งไป​ถนน​สาย​รอง​ ดังนั้น​หยาง​เสียว​จิ่น​ก็​ฉวยโอกาส​เปลี่ยน​เส้น​และ​ขับ​ไป​ทางตะวันตก​ ขบวนรถ​ข้างหน้า​ย่อม​ไม่อาจ​ตั้งตัว​ได้​ทัน​

กว่า​พวกเขา​จะทัน​สังเกตว่า​รถ​ออฟ​โร​ด​ของ​หยาง​เสียว​จิ่น​เปลี่ยนเส้นทาง​ก็​สาย​เกิน​กว่า​จะกลับรถ​แล้ว​ พวกเขา​ได้​แต่​หยุด​รถ​มอง​เริ่น​เสี่ยว​ซู่และ​หยาง​เสียว​จิ่น​ขับ​ไป​ทาง​ตะวันตกเฉียงเหนือ​ ทิ้ง​ฝุ่น​ดิน​โขมง​ไว้​ข้างหลัง​

แดน​รกร้าง​ของ​ทางใต้​เขียวชอุ่ม​ ทว่า​แค่​เส้นทาง​สั้น​ๆ ของ​สอง​ป้อมปราการ​ ภูมิประเทศ​ก็​เปลี่ยน​จะเขียวชอุ่ม​เป็น​สีน้ำตาล​กากี​ของ​เนิน​ทราย​ ตั้งแต่​ที่นี่​จนถึง​เหนือ​ขึ้นไป​ยาก​จะเจอ​ป่า​ทั้ง​ผืน​อีก​ ต้นไม้​ที่​พอให้​เห็น​คือ​พวก​ต้ม​ไม้พุ่ม​ต่ำ​

ใน​ยุค​สมัยก่อน​ภัยพิบัติ​ ที่นี่​เกิด​การ​ชะล้าง​พังทลาย​ของ​ดิน​อย่าง​รุนแรง​ การกลายเป็น​ทะเลทราย​ขยาย​ตัวอย่าง​ไม่หยุด​หน่อย​ มนุษย์​ได้​แต่​พยายาม​ป้องกัน​ด้วย​การ​ใช้พลัง​คน​ การขนส่ง​ และ​เงิน​จำนวน​มหาศาล​เพื่อ​เข้า​ทำการ​พลิกฟื้น​

แต่​เมื่อ​ภัยพิบัติ​มาถึง ดินแดน​นี้​ก็​กลายเป็น​ทะเลทราย​ไป​อย่าง​สมบูรณ์​

จงเฉิงยืน​อยู่​บน​ถนน​ มอง​รถ​ออฟ​โร​ด​ขับ​ไป​ทางตะวันตก​ด้วย​สีหน้า​เรียบ​เฉย​

ทหาร​นาโน​แมชชีน​นาย​หนึ่ง​ที่อยู่​นอก​รถ​กล่าว​ “หัวหน้า​หน่วย​ พวกเรา​เอา​ไงดี​ครับ​”

หัวหน้า​หน่วย​คิด​พัก​หนึ่ง​และ​ว่า​ “พวกเรา​ปฏิบัติภารกิจ​ตาม​แผน​เดิม​”

หยาง​เสียว​จิ่น​กับ​เริ่น​เสี่ยว​ซู่ไม่อยู่​ใน​แผนการ​เดิม​ที่จะ​มุ่งไป​ใน​หุบเขา​ลึก​ทางเหนือ​อยู่แล้ว​ ดังนั้น​ต่อให้​หยาง​เสียว​จิ่น​ออกจาก​กลุ่ม​ไป​ก็​ไม่สร้าง​ปัญหา​อะไร​

จงเฉิงมอง​ทหาร​นาโน​แมชชีน​และ​ยิ้ม​กล่าว​ “พวกเขา​คง​มีภารกิจ​สำคัญ​กว่า​ต้อง​ทำ​ แต่​ไม่เป็นไร​ หวัง​ว่า​ต่อไป​พวกเรา​จะสามารถ​ร่วมมือ​กัน​ได้​อย่าง​ดี​ล่ะ​

…

จาก​แผนการ​ที่​วาง​ไว้​ หยาง​เสียว​จิ่น​กับ​เริ่น​เสี่ยว​ซู่ควรจะ​ตาม​ขบวนรถ​ไป​ตะวันออก​ที่จะ​ผ่าน​แนว​หน้าที่​เขา​ช่างอิ๋ง​ เขา​เหลียน​ต่า​ และ​เขา​ติ้งย่วน​ จากนั้น​มุ่งไป​ใจกลาง​ของ​หุบเขา​ต่อ​

แต่​เมื่อ​หยาง​เสียว​จิ่น​เปลี่ยนเส้นทาง​ไป​ เธอ​ก็​น่าจะ​ผ่าน​ไป​ทาง​เขา​ต๋า​ป่าน​ เขา​ถังหวัง​ และ​เขา​กวน​ซาน​ก่อน​จะมารวมตัวกัน​กับ​ขบวนรถ​อีกครั้ง​ เธอ​คิด​แผน​ไว้​แล้ว​ว่า​จะไป​เห็น​สภาพการณ์​จริง​ของโจร​ป่า​ใน​หุบเขา​

หลังจาก​ขับรถ​มาหนึ่ง​ พวกเขา​ก็​สละ​รถ​และ​เดินเท้า​เอา​ ถึงนี่​จะทำ​ให้การ​เดินทาง​ช้าลง​ แต่​ก็​จะยาก​ถูก​ระบุ​ตัว​ว่า​เป็น​คน​ของ​สมาคม​ใด​สมาคม​คม​หนึ่ง​

หยาง​เสียว​จิ่น​ถึงกับ​เตรียม​ผ้า​ปุปะ​ไว้​ พวกเขา​จะได้​ดูเหมือน​ผู้อพยพ​ที่​หนี​ออก​มาจาก​โรงงาน​ของ​สมาคม​ตระกูล​หยาง​

หยาง​เสียว​จิ่น​ว่า​ “ที่จริง​ใน​หุบเขา​ยังมี​นิคม​มนุษย์​ขนาดเล็ก​จำนวนมาก​ด้วย​ พวกเขา​เป็น​ผู้อพยพ​ที่​ทน​การเอารัดเอาเปรียบ​ของ​สมาคม​ไม่ไหว​เลย​หนี​มาทำการเกษตร​ใกล้​แหล่งน้ำ​ที่นี่​”

“พวกเขา​ไม่กลัว​โจร​เหรอ​” เริ่น​เสี่ยว​ซู่ถาม

“พวก​โจร​ตั้งใจ​ปล่อย​ผู้อพยพ​บาง​กลุ่ม​ไว้​ใน​หุบเขา​และ​จะไม่ลงมือ​ทำร้าย​พวกเขา​” หยาง​เสียว​จิ่น​ว่า​ “ฉัน​สงสัย​ว่า​ใคร​เป็น​คน​วาง​แนวคิด​นี้​ให้​พวกเขา​ ถ้าสมาคม​ออก​ปฏิบัติการ​ปราบ​พวกเขา​ทีไร​ และ​เกิด​ว่า​ไม่มีเวลา​หลบ​เข้าที่​ซ่อนตัว​ พวกเขา​ก็​แค่​ซ่อน​อาวุธ​ หนี​ไป​ยัง​นิคม​ของ​ผู้อพยพ​ และ​ก็​แสดง​เป็น​ผู้อพยพ​ที่​อาศัย​อยู่​ที่นั่น​”

เริ่น​เสี่ยว​ซู่แปลกใจ​ “ทำ​แบบ​นั้น​ไป​แล้ว​ได้​อะไร​น่ะ​”

“สำหรับ​สมาคม​ มนุษย์​ก็​เป็น​ทรัพยากร​ประเภท​หนึ่ง​” หยาง​เสียว​จิ่น​ว่า​ “ตอนที่​สมาคม​ตระกูล​หยาง​เริ่ม​ปฏิบัติภารกิจ​ปราบ​โจร​แรก​ๆ ถ้าพวกเขา​เจอ​ผู้อพยพ​ก็​จะพา​เข้า​เมือง​น้อย​ของ​ป้อมปราการ​ และ​เอา​ไป​ทำงาน​สร้าง​มูลค่า​ใน​โรงงาน​ แต่​ราวๆ​ ปี​ถัดไป​ พวก​โจร​ที่​แอบ​แสร้ง​เป็น​ผู้อพยพ​ก็​จะลักพาตัว​ผู้อพยพ​จริงๆ​ กลับ​เข้าไป​ใน​หุบเขา​”

“พวก​โจร​เอง​ก็​มีชีวิต​ไม่ง่าย​เหมือนกัน​นะเนี่ย​” เริ่น​เสี่ยว​ซู่ถอนหายใจ​

“ฉัน​คิด​ว่า​มีคน​คอย​ให้คำปรึกษา​พวก​โจร​อยู่​เบื้องหลัง​” หยาง​เสียว​จิ่น​ว่า​

“หรือ​พวกเขา​อาจจะ​มีคน​ฉลาด​ๆ เอง​ได้​” เริ่น​เสี่ยว​ซู่พูด​ขณะ​ยืน​อยู่​บน​เนิน​ทราย​แห่ง​หนึ่ง​

“ฉัน​ไม่ได้​ต้องการ​บอ​กว่า​พวก​โจร​โง่อะไร​นะ​ แต่ว่า​ต้อง​มีผู้มีอำนาจ​บางคน​คอย​ให้การ​สนับสนุน​พวกเขา​อยู่​แน่​” หยาง​เสียว​จิ่น​ว่า​ “ไม่กี่​ปีก่อน​ ซาก​อารยธรรม​ยุค​ภัยพิบัติ​ถูก​รื้อ​ค้น​จน​หมด​แล้ว​ ใน​เมื่อ​ไม่มีอะไร​ให้​ค้น​ พวก​พ่อค้า​ก็​กลัว​เกิน​ว่า​จะเข้าไป​ แล้ว​หลาย​ปี​มานี้​พวกเขา​เอาตัวรอด​ได้​ยังไง​ โจร​พวก​นี้​จะมีอาวุธ​กับ​รถจักรยานยนต์​ใหม่​บ่อยๆ​ โจร​บาง​กลุ่ม​ถึงกับ​รับรู้​ข่าวสาร​ล่าสุด​ด้วย​ นาย​คิด​ว่า​พวกเขา​ไม่มีองค์กร​อะไร​สนับสนุน​อยู่​เบื้องหลัง​อีก​เหรอ​ ฉัน​ไม่เชื่อ​หรอก​”


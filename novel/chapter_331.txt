the first order สู่รุ่งอรุณเเห่งมวลมนุษย์ - ตอนที่ 331 การประชุมผู้ปกครอง

นี่​เป็นครั้งแรก​ที่​เหยียน​ลิ่ว​หยวน​ได้ยิน​เกี่ยวกับ​การประชุม​ผู้ปกครอง​ของ​โรงเรียน​ใน​ป้อมปราการ​ เขา​ไม่รู้จัก​คำ​นี้​จนกระทั่ง​ครู​มาแจ้งเขา​ แต่​ก็​สงสัย​อยู่​ว่า​มัน​คือ​อะไร​

เจียง​อู๋​บอ​กว่า​เป็น​การประชุม​เกี่ยวกับ​ความคืบหน้า​การเรียน​ของ​นักเรียน​และ​พูดถึง​ปัญหา​ที่​พ่อแม่​ผู้ปกครอง​ต้อง​ใส่ใจ ไม่มีอะไร​พิเศษ​ พอ​เจียง​อู๋​พูด​เช่นนั้น​เขา​ก็​โล่งอก​

ทว่า​เขา​ไม่ได้​บอก​เริ่น​เสี่ยว​ซู่เพราะ​กลัว​จะไป​กระทบ​กับ​การ​เดินทาง​ของ​เขา​เข้า​ แต่​แน่​ล่ะ​ว่า​เขา​ยังมี​เหตุ​อื่น​ที่​ไม่บอก​

นี่​จึงเป็นครั้งแรก​ที่​เสี่ย​วอ​วี้​จะได้​เข้าร่วม​ประชุม​ผู้ปกครอง​ด้วย​ เธอ​ตั้งใจ​ไป​ซื้อ​เสื้อผ้า​ใหม่​ใน​ป้อมปราการ​ ทั้ง​ยัง​ซื้อ​อุปกรณ์​แต่งหน้า​และ​เครื่องประดับ​มาด้วย​

หลังจาก​เสี่ย​วอ​วี้​แต่งตัว​เสร็จ​และ​เดิน​ออกจาก​ห้อง​มา เหยียน​ลิ่ว​หยวน​ก็​ตา​ทอ​ประกาย​ทันที​ “พี่​เสี่ย​วอ​วี้​สวย​มาก​เลย​”

เสี่ย​วอ​วี้​ใส่ต่างหู​เรียบๆ​ คู่​หนึ่ง​ เสื้อกันหนาว​ขน​เป็ด​และ​รองเท้าบูท​ใหม่​ เดิมที​เธอ​จะใส่กระโปรง​แล้ว​ แต่​เหยียน​ลิ่ว​หยวน​โน้มน้าว​ว่า​อย่า​เลย​เพราะ​อากาศ​หนาว​เกินไป​

ตอนแรก​เสี่ย​วอ​วี้​โปะ​หน้าหนา​เกินไป​เพราะ​กำลัง​วิตกกังวล​ แต่​เหยียน​ลิ่ว​หยวน​หัวเราะ​อยู่​นาน​ก็​เข้ามา​ช่วย​เธอ​ล้างหน้า​

เหยียน​ลิ่ว​หยวน​ว่า​ “พี่สาว​ เดิมที​พี่​ก็​สวย​อยู่แล้ว​ ต่อให้​ไม่แต่งหน้า​เลย​ก็​ยัง​ดูดี​”

เสี่ย​วอ​วี้​จิ้มหน้าผาก​เขา​และ​ว่า​ “ปากหวาน​จริงๆ​ ไป​ประชุม​ผู้ปกครอง​กัน​ได้​แล้ว​”

“หลัง​เห็น​พี่​ พวก​นักเรียน​ต้อง​ละสายตา​ไป​ไม่ได้​แหง​” เหยียน​ลิ่ว​หยวน​ยิ้ม​

ไม่ว่า​เหยียน​ลิ่ว​หยวน​ไป​ที่ไหน​ก็​เป็นเพื่อน​กับ​ผู้หญิง​ได้​หมด​ ถึงเขา​จะชมคน​แบบ​กิจจะลักษณะ​ไม่เป็น​ แต่​ก็​ชดเชย​ด้วย​การ​ชมบ่อยๆ​ เอา​ อย่างไร​ผู้หญิง​ก็​ชอบ​ถูก​ชมอยู่แล้ว​

และ​เหยียน​ลิ่ว​หยวน​ที่​เห็น​เสี่ย​วอ​วี้​มีความสุข​ก็​ปิติยินดี​ขึ้น​มาจริงๆ​

เสี่ย​วอ​วี้​ขึ้น​รถราง​ไป​โรงเรียน​พร้อม​เหยียน​ลิ่ว​หยวน​และ​หวัง​ต้า​หลง​ ขณะ​อยู่​บน​รถราง​ เหยียน​ลิ่ว​หยวน​ก็​พูด​ “ดู​สิ ตาแก่​ข้างหลัง​เรา​จ้อง​พี่​ตาไม่กระพริบ​แนะ​”

พอ​มาถึงโรงเรียน​ เหยียน​ลิ่ว​หยวน​ก็​เห็น​ว่า​มีคน​มารวมตัวกัน​เยอะ​แล้ว​ เพราะ​นักเรียน​ส่วนใหญ่​ของ​โรงเรียน​มาจาก​ครอบครัว​ที่​ร่ำรวย​และ​ทรงอิทธิพล​ใน​ป้อมปราการ​ ทุกคน​จึงล้วน​มีรถ​ส่วนตัว​กัน​ เพราะ​พวกเขา​ต้อง​ขึ้น​รถราง​มา จึงไม่แปลก​ที่จะ​มาช้า แต่​โชค​ยัง​ดี​ที่​ไม่ได้​มาสาย​

แต่​พอ​เข้าไป​ใน​ห้องเรียน​ เหยียน​ลิ่ว​หยวน​ก็​สังเกตเห็น​ว่า​สายตา​ของ​พวก​ผู้ปกครอง​แปลก​ไป​เล็กน้อย​ พวกเขา​ต่าง​สำรวจ​มอง​พวก​ตน​ และ​กระซิบ​ไป​ยัง​เด็ก​ๆ และ​ผู้ปกครอง​ด้าน​ข้าง​

ครู​หญิง​วัยกลางคน​เดิน​เข้ามา​ใน​ห้องเรียน​ เธอ​ยิ้ม​กล่าว​ “ผล​คะแนน​สอบ​ปลาย​ภาค​ของ​ห้อง​เรา​เมื่อ​เทอม​ที่แล้ว​ดีมาก​ๆ ขอ​เสียง​ปรบมือ​เสริม​กำลังใจ​ให้​เด็ก​ๆ สัก​รอบ​ค่ะ​”

เสี่ย​วอ​วี้​ก็​ปรบมือ​ไป​ด้วย​ แต่​เหยียน​ลิ่ว​หยวน​ที่อยู่​ด้าน​ข้าง​กระซิบ​ “พี่​ ผม​ไม่ได้​เข้า​สอบ​ปลาย​ภาค​นั่น​เสียหน่อย​ ไม่ต้อง​ปรบมือ​ก็ได้​”

เสี่ย​วอ​วี้​มอง​เขา​เป็น​เชิงถามไถ่ “ต่อให้​เธอ​ไม่ได้​เข้า​สอบ​ ฉัน​ก็​ยัง​เสริม​กำลังใจ​ให้​เธอ​ได้​ไม่ใช่เหรอ​ไง เธอ​เป็น​เด็กดี​ ฉัน​ก็​ต้อง​ให้กำลังใจ​สิ”

เหยียน​ลิ่ว​หยวน​กลั้น​หัวเราะ​

ครู​พูดถึง​เรื่อง​วิชา​เรียน​กับ​คาบ​สอน​เสริม​สุดสัปดาห์​อยู่​หน้า​ห้อง​ เธอ​แนะนำ​ให้​พวก​เด็ก​ๆ เรียนพิเศษ​เพราะว่า​นักเรียน​ห้อง​นี้​มีโอกาส​ได้​เข้า​มหาวิทยาลัย​ในอนาคต​ ถ้าได้​เรียน​วิชา​สูงกว่า​ปี​ตัวเอง​แต่​เนิ่นๆ​ พวกเขา​ก็​จะนำหน้า​พวก​นักเรียน​ที่อยู่​ชั้น​มัธยม​

ก็​อย่าง​ที่ว่า​ ก้าว​ก่อน​นำ​ก่อน​ หลักการ​เช่น​นั้นแหละ​

เหยียน​ลิ่ว​หยวน​กับ​เสี่ยว​อวี้​ไม่ได้​ฟังอะไร​คำพูด​ครู​มาก​นัก​ ถึงเริ่น​เสี่ยว​ซู่จะรบเร้า​ให้​เขา​ตั้งใจ​เรียน​ แต่​เสี่ยว​อวี้​กลัว​ว่า​เหยียน​ลิ่ว​หยวน​จะเหนื่อย​กับ​การเรียน​เกินไป​ จึงไม่ได้​ย้ำ​เรื่อง​การเรียน​ของ​เขา​นัก​ เธอ​รู้ดี​ว่า​นี่​เป็นการ​ตามใจเขา​ แต่​มัน​ก็​อดใจ​ไม่ได้​จริงๆ​…

ตอนนี้​เอง​ ครู​ก็​พูดว่า​ “เรื่อง​มัน​เป็น​แบบนี้​ค่ะ​ ที่​ฉัน​เรียก​ประชุม​ผู้ปกครอง​ใน​ตอนบ่าย​สุดสัปดาห์​เพราะว่า​อยาก​ใช้โอกาส​นี้​ถกปัญหา​บางอย่าง​กับ​ทุกคน​”

ทั้ง​ห้อง​เงียบงัน​ ก่อน​ครู​จะว่า​ “เหยียน​ลิ่ว​หยวน​? หวัง​ต้า​หลง​? พ่อแม่​เธอ​อยู่​ที่นี่​หรือเปล่า​”

เหยียน​ลิ่ว​หยวน​เงยหน้า​มอง​เธอ​ ครู​ยิ้ม​ให้​เสี่ย​วอ​วี้​และ​ว่า​ “คุณ​น่าจะเป็น​ผู้ปกครอง​ของ​เหยียน​ลิ่ว​หยวน​สินะ​”

เสี่ย​วอ​วี้​ยิ้ม​ “ใช่ค่ะ​ ฉัน​เป็น​พี่สาว​ของ​เหยียน​ลิ่ว​หยวน​กับ​หวัง​ต้า​หลง​”

“คุณ​ยัง​ดู​เด็ก​มาก​เลย​ พ่อแม่​พวกเขา​ไป​ไหน​ ทำไม​ถึงไม่มาล่ะ​” ครู​ว่า​

เสี่ย​วอ​วี้​ชะงัก​ไป​ครู่หนึ่ง​ ก่อน​จะว่า​ “คุณครู​พูด​กับ​ฉัน​ได้​ ไม่มีปัญหา​อะไร​”

“คือ​ว่า​มัน​เป็น​อย่างนี้​” ครู​หญิง​ว่า​ “บรรดา​พ่อแม่​ให้​ข้อเสนอแนะ​มาว่า​เหยียน​ลิ่ว​หยวน​กับ​หวัง​ต้าลง​เข้ากับ​เพื่อน​ไม่ได้​ ห้องเรียน​พวกเรา​เป็น​ห้องเรียน​ระดับ​บน​ของ​โรงเรียน​ ขณะ​คุณครู​สอน​ ก็​จะเสริม​ความรู้​เหนือ​จาก​ระดับชั้น​ที่​เรียน​อยู่​ไป​ พื้นฐาน​ของ​พวกเขา​ไม่ดี​พอ​ เรียน​ตาม​เพื่อน​ไม่ทัน​เลย​”

ยิ่ง​ครู​พูด​ไป​ อารมณ์​ของ​เสี่ย​วอ​วี้​ก็​หม่นหมอง​ไป​ เธอ​นึกว่า​นี่​จะเป็น​การประชุม​ผู้ปกครอง​ธรรมดา​เสีย​อีก​ เจียง​อู๋​บอ​กว่า​น่าจะเป็น​การคุย​กัน​เรื่อง​ปัญหา​ทั่วไป​ ไม่มีอะไร​พิเศษ​

แต่​ดูเหมือน​เรื่อง​จะต่าง​ไป​จาก​ที่​พวก​เธอ​คิด​เล็กน้อย​

เสี่ย​วอ​วี้​ว่า​ “คุณครู​ต้องการ​สื่อ​อะไร​ ลิ่ว​หยวน​กับ​ต้า​หลง​ของ​ฉัน​ฉลาด​มาก​ พวกเขา​จะเรียน​ตาม​ไม่ทัน​ได้​ยังไง​”

“อย่า​เข้าใจผิด​ค่ะ​” ครู​ผู้หญิง​ยิ้ม​เอ่ย​ “ฉัน​แค่​อยาก​ให้​พวกเขา​เปลี่ยน​ห้องเรียน​ ครูใหญ่​ท่าน​ทราบ​เรื่อง​นี้​แล้ว​ และ​พวกเรา​ทำ​เช่นนี้​ก็​เพื่อ​ตัว​พวกเขา​เอง​ด้วย​ ถ้าพวกเขา​เรียน​ตาม​ไม่ได้​ ความรู้​ก็​จะไม่ก้าวหน้า​ และ​มัน​ก็​จะไม่ดี​ต่อตัว​พวกเขา​เอง​ พวกเรา​แค่​ย้าย​พวกเขา​ไป​ห้องเรียน​ธรรมดา​ ไม่ได้​มีความหมาย​อื่นๆ​ เลย​ อย่า​คิดมาก​ไป​ค่ะ​”

ที่​ครู​ผู้​นี้​พูด​ก็​ไม่ผิด​ และ​เธอ​ก็​ใช้เหตุผล​เดียวกัน​นี้​โน้มน้าว​ครูใหญ่​ นี่​ก็​เพื่อ​ตัว​เหยียน​ลิ่ว​หยวน​และ​หวัง​ต้า​หลง​เอง​ เพราะ​เขา​เรียน​ตาม​เพื่อน​ไม่ทัน​จริงๆ​

เหยียน​ลิ่ว​หยวน​และ​หวัง​ต้า​หลง​สนิท​ใกล้ชิด​กับ​ลู่​หย่วน​ ดังนั้น​ตอนแรก​ครูใหญ่​เลย​ไม่เห็นด้วย​ แต่ว่า​สุดท้าย​ก็​ต้อง​ยอม​เพราะ​ไม่อาจ​ตอบ​ปัด​ข้อเรียกร้อง​ที่มา​ไม่หยุด​จาก​บรรดา​พ่อแม่​ที่​ร่ำรวย​และ​ทรงอิทธิพล​ อีก​ทั้ง​เหตุผล​พวกเขา​ก็​ไม่ผิด​ด้วย​

ต่อให้​ลู่​หย่วน​จะฝาก​คนรู้จัก​ให้​ช่วย​พา​เหยียน​ลิ่ว​หยวน​และ​หวัง​ต้า​หลง​เข้าเรียน​ แต่​คน​ผู้​นั้น​ไม่ได้​เป็น​คน​มีอิทธิพล​อะไร​นัก​ หลังจาก​ชั่งน้ำหนัก​ดู​แล้ว​ ครูใหญ่​ก็​สั่งให้​ครูประจำชั้น​จัดการ​เรื่อง​นี้​

เสี่ย​วอ​วี้​กล่าว​กับ​ครู​หญิง​เสียง​หนักแน่น​ “ถึงฉัน​จะไม่ค่อย​เข้าใจ​การ​จัดการ​ของ​คุณ​ และ​แม้การตัดสินใจ​ที่​คุณ​พูด​ขึ้น​มานี้​จะดี​ต่อ​พวกเขา​จริงๆ​ แต่​ฉัน​มั่นใจ​อยู่​เรื่อง​หนึ่ง​นะ​ คุณ​ควรจะ​มาคุย​เรื่อง​นี้​กับ​ฉัน​เป็นการ​ส่วนตัว​มากกว่า​จะมาใช้วิธี​ทำให้​ผู้อื่น​เสียหน้า​ต่อหน้า​ห้องเรียน​แบบนี้​” ถึงเสี่ย​วอ​วี้​จะไม่ใช่คน​ที่​มีความรู้​มากมาย​ แต่​เธอ​เข้าใจ​หลักการ​ของ​โลก​นี้​

ทันใดนั้น​ แม่นักเรียน​ร่าง​เตี้ย​คน​หนึ่ง​ก็​ว่า​ “ทำไม​พวกเรา​ต้อง​มาพูดถึง​เหตุผล​กับ​ผู้อพยพ​แบบ​เธอ​ด้วย​ สามีฉัน​เป็น​ผู้อำนวยการ​ของกอง​ดูแลรักษา​ความ​เรียบร้อย​ ต่อให้​ฉัน​จะพูดว่า​เด็ก​สอง​คน​นี้​ไม่มีสิทธิ์​เข้าเรียน​ แล้ว​มัน​จะยังไง​”

ถ้าผู้อำนวยการ​กอง​ดูแล​ความสงบเรียบร้อย​มาอยู่​นี่​ด้วย​ เขา​คง​ไม่กล้า​พูด​แบบนี้​แน่นอน​ ถ้าเขา​รู้​ว่า​นักเรียน​ทั้งสอง​คน​เป็น​น้องชาย​ของ​เริ่น​เสี่ยว​ซู่ เขา​อาจจะ​ตบ​ภรรยา​ตัวเอง​เดี๋ยวนี้​เลย​ก็ได้​ แต่​ใน​ยุคสมัย​เช่นนี้​ ชาย​ผู้มีอำนาจ​มีหรือ​จะสนใจ​เรื่อง​เล็กๆ น้อยๆ​ อย่าง​การประชุม​ผู้ปกครอง​

ในทางกลับกัน​ ญาติ​ เพื่อน​ และ​ภรรยา​ คุ้นเคย​กับ​การ​การ​เป็น​สุนัขจิ้งจอก​แอบอ้าง​บารมี​เสือ​แล้ว​

พฤติกรรม​เช่นนี้​มีอยู่​ทุกที่​ใน​สังคม​

พ่อ​นักเรียน​คน​หนึ่ง​พยายาม​โน้มน้าว​แม่นักเรียน​ “คุณ​จะพูด​แบบ​นั้น​ไม่ได้​นะ​ พวกเรา​ควร​พูด​อย่าง​สันติ​สิ อย่า​ใช้อำนาจ​ไป​กดดัน​ผู้อื่น​”

ขณะเดียวกัน​พ่อแม่​คนอื่นๆ​ ก็​เงียบ​ไป​


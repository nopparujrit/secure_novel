the first order สู่รุ่งอรุณเเห่งมวลมนุษย์ - ตอนที่ 334 นักมายากลจงเฉิง

เริ่น​เสี่ยว​ซู่จะรู้สึก​ว่า​ป้อมปราการ​ 178 ยากจน​มาก​ก็​ไม่ผิด​ เพราะ​ที่ตั้ง​ใน​สภาพแวดล้อม​โหดร้าย​แบบ​นั้น​ดู​ใช่ว่า​จะมีความร่ำรวย​มาก​เสียหน่อย​ แต่​คำอธิบาย​ของ​หยาง​เสียว​จิ่น​ทำให้​เขา​เข้าใจ​แล้ว​ว่า​ทำไม​สายตา​คน​มากมาย​ถึงจับจ้อง​ไป​ที่​ป้อมปราการ​ 178 แม้มัน​จะอยู่​สุด​ขอบ​ชายแดน​

ถึงว่า​ทำไม​ป้อมปราการ​ 178 อยาก​ปราบ​โจร​และ​เปิด​เส้นทางการค้า​ใหม่​ เพราะ​ต้อง​ขนถ่าย​แร่​พวก​นั้น​ไป​ยัง​ที่ราบ​ตอนกลาง​!

ที่​สำคัญ​คือ​จางจิ่งหลิน​เคย​ปฏิเสธ​จะเป็น​ผู้บัญชาการ​ป้อมปราการ​ 178 ด้วย​ทั้งๆ ที่​พวกเขา​ร่ำรวย​ขนาด​นั้น​น่ะ​นะ​? คือ​สมอง​กลับ​ไป​แล้ว​อย่างไร​!

เริ่น​เสี่ยว​ซู่เริ่ม​ป​รา​มาศจางจิ่งห​ลิ่น​…

พอ​มาถึงป้อมปราการ​ที่สอง​เพื่อ​ทำการ​ซ่อมบำรุง​ หยาง​เสียว​จิ่น​ก็​หายตัว​ไป​ไหน​ไม่ทราบ​อีกครั้ง​ ขณะเดียวกัน​เริ่น​เสี่ยว​ซู่ไป​แลก​ทอง​เป็น​เงิน​เสร็จ​ก็​กลับมา​ที่​รวมพล​ก่อนเวลา​ ตอนที่​เขา​มาถึงหยาง​เสียว​จิ่น​ยัง​ไม่กลับมา​ จงเฉิงกำลัง​หัวเราะ​พูดคุย​กับ​ทหาร​นาโน​แมชชีน​ของ​สมาคม​ตระกูล​หยาง​

ทหาร​ของ​เขา​เอง​นำ​เก้าอี้พับ​และ​นำ​อาหาร​เฉพาะ​ของ​ทางเหนือ​มาให้​พวกเขา​กิน​ต่าง​ขนม​

ดูเหมือนว่า​จงเฉิงจะสนใจ​ทหาร​นาโน​แมชชีน​และ​อยาก​จะพูดคุย​กับ​พวกเขา​มาก​ ไม่ว่า​ทหาร​นาโน​แมชชีน​จะหยิ่งผยอง​แค่​ไหน​ก็​ไม่อาจ​เชิดหน้า​ต่อ​คนสำคัญ​ของ​สมาคม​ตระกูล​จง พวกเขา​พูดคุย​กัน​อย่าง​สนุก​ไม่น้อย​

พอ​เริ่น​เสี่ยว​ซู่กลับมา​ เขา​ยัง​ไม่เข้า​ไปหา​พวกเขา​ทันที​แต่​สังเกต​พวกเขา​จาก​ไกลๆ​ ดูเหมือนว่า​จงเฉิงกำลัง​แสดง​มายากล​ให้​พวก​ทหาร​นาโน​แมชชีน​ดู​อยู่​ จงเฉิงถือ​ขวด​น้ำ​ไว้​ใน​มือ​และ​ถามทหาร​นาโน​แมชชีน​นาย​หนึ่ง​ “ปกติ​คุณ​ชอบ​ดื่ม​อะไร​เหรอ​”

ทหาร​นาโน​แมชชีน​ยิ้ม​ “ท่าน​เกรงใจ​เกินไป​แล้ว​ ผม​ขอ​น้ำเปล่า​พอ​”

“ได้​” จงเฉิงว่า​ เอียง​ขวด​เล็กน้อย​และ​เท​น้ำ​สีใสออกมา​

จงเฉิงหัน​ไปหา​ทหาร​อีก​นาย​ “คุณ​จะเอา​อะไร​ รอบ​นี้​ขอ​อย่าง​อื่น​นะ​”

“ผมขอ​น้ำ​องุ่น​” ทหาร​นาโน​แมชชีน​ว่า​

“ได้​” จงเฉิงยังคง​ถือ​น้ำขวด​เดิม​ใน​มือ​ แต่​คราวนี้​นำ​ที่อยู่​ขวด​ไม่ใช่น้ำ​สีใสแล้ว​ น้ำ​ที่​เขา​เท​ออกมา​เป็น​สีม่วง​ของ​น้ำ​องุ่น​

ทหาร​นาโน​แมชชีน​อุทาน​ “ใน​ขวด​น่าจะ​มีกลไก​อะไร​บางอย่าง​ใช่ไหม​ครับ​”

“ลอง​ตรวจ​ด้วยตัวเอง​สิ” จงเฉิงยื่น​ขวด​ไป​ให้​หนึ่ง​ใน​ทหาร​นาโน​แมชชีน​ เขา​มอง​เข้าไป​ใน​ขวด​ แต่​ก็​ไม่เห็น​กล​ไกล​อะไร​

จงเฉิงหันไป​รอบ​ๆ และ​เห็น​เริ่น​เสี่ยว​ซู่ “พี่น้อง​เสี่ยว​ซู่! มอง​อะไร​จาก​ตรงนั้น​นะ​ มานั่ง​กับ​พวกเรา​พัก​หนึ่ง​สิ เดี๋ยว​หยาง​เสียว​จิ่น​กลับมา​ค่อย​ออกเดินทาง​”

เริ่น​เสี่ยว​ซู่ยิ้ม​และ​ว่า​ “นาย​เล่นกล​ไพ่​เป็น​ไหม​”

“เป็น​ของ​ที่​นัก​มายากล​ทุกคน​ต้อง​เรียน​อยู่แล้ว​” จงเฉิงควัก​ไพ่​สำรับ​หนึ่ง​ออก​มาจาก​กระเป๋าเสื้อ​ “อยาก​เห็น​กล​ไพ่​แบบ​ไหนล่ะ​”

เริ่น​เสี่ยว​ซู่พลัน​รู้สึก​ว่า​มีอะไร​ไม่ชอบมาพากล​ ทำไม​บุคคล​แกน​หลัก​ของ​สมาคม​หนึ่ง​ถึงรู้จัก​มายากล​ได้​ เขา​เคย​ได้ยิน​มาว่า​จงเฉิงเป็น​ผู้​มีพลัง​พิเศษ​ ดังนั้น​พลัง​ของ​เขา​น่าจะ​เกี่ยวกับ​มายากล​สินะ​?

เริ่น​เสี่ยว​ยิ้ม​ “เสก​ไพ่​สี่แต้ม​สี่ใบ​ให้​หน่อย​สิ”

“ง่าย​มาก​” จงเฉิงยิ้ม​อย่าง​มั่นใจ​ “หยิบ​ไพ่​ไหน​ก็​ได้มา​สี่ใบ​”

เขา​คว่ำ​ไพ่​ลง​ไม่ให้​ใคร​เห็น​ว่า​เป็น​ไพ่​อะไร​

เริ่น​เสี่ยว​ซู่ยื่นมือ​ออกมา​หยิบ​ไพ่​ ไพ่​สำหรับ​มายากล​สินะ​ บังเอิญ​จังเขา​ก็​มีไพ่​คล้ายๆ​ กัน​นี่​

“ว้าว​ เป็น​ไพ่​สี่แต้ม​สี่ใบ​จริงๆ​ ด้วย​” เริ่น​เสี่ยว​ซู่มอง​ไพ่​ใน​มือ​และ​ว่า​อย่าง​แปลกใจ​ “สหาย​จงเฉิงเก่งกาจ​จริงๆ​” จากนั้น​เริ่น​เสี่ยว​ซู่ก็​ส่งไพ่​คืนให้​เขา​

จงเฉิงนิ่ง​ไป​ รู้สึก​ว่า​มีอะไร​แปลก​ๆ แต่​ก็​ไม่รู้​ว่า​มัน​คือ​อะไร​

“อย่า​พูด​งั้น​สิ ไม่ใช่เรื่องใหญ่​” จงเฉิงยิ้ม​ก่อน​จะเก็บ​ไพ่​กลับ​เข้า​กล่อง​ จากนั้น​ก็​ยัด​ลง​ไป​ใน​กระเป๋า​แจ็กเก็ต​

จากนั้น​จงเฉิงก็​พูด​พร้อม​รอยยิ้ม​อบอุ่น​ “ว่าแต่​สหาย​เสี่ยว​ซู่ ได้ยิน​มาว่า​นาย​สนิท​กับ​สูเสี่ย​น​ฉู่มาก​งั้น​เหรอ​”

เริ่น​เสี่ยว​ซู่มอง​เขา​และ​ว่า​ “คิด​ว่า​งั้น​นะ​ ฉัน​แค่​พยายาม​แนะนำ​ผู้​มีพรสวรรค์​ให้​อาจารย์​เฉย​ๆ”

เขา​รู้​ว่า​จงเฉิงพยายาม​จะทำ​อะไร​ และ​เริ่น​เสี่ยว​ซู่ก็​ไม่ปล่อย​โอกาส​เพิ่ม​ ‘เครื่องราง​’ นี้​ให้​หลุด​รอดไป​

จงเฉิงยังคง​ยิ้ม​ “ฉัน​เอง​ก็​สนิท​กับ​สหาย​สู่มาก​ ราวกับ​โชคชะตา​นำพา​มาให้​พบกัน​ ว่า​แต่ว่า​ อาจารย์​ของ​นาย​คือ​…”

“จางจิ่งหลิน​” เริ่น​เสี่ยว​ซู่กระซิบ​ “ปกติ​ฉัน​ไม่บอก​ความลับ​กับ​ใคร​หรอก​นะ​ ฉัน​ชอบ​ทำตัว​เงียบๆ​ น่ะ​”

จงเฉิงตา​กระตุก​ นี่​ยัง​เรียน​ว่า​เป็นความลับ​อีก​เหรอ​ คน​เขา​รู้กัน​ทั้ง​สมาคม​ตระกูล​หยาง​แล้ว​!

ขนาด​เขา​ยัง​รู้​ข่าว​ ตอนแรก​เขา​ก็​กังขา​อยู่​บ้าง​ ต้อง​ตรวจสอบ​อี​กรอบ​ว่า​เป็น​เรื่องจริง​ไหม​ และ​คน​ผู้​นั้น​ก็​ว่า​ทุก​คนใน​ป้อมปราการ​ 88 รู้กัน​หมด​แล้ว​ อีก​ทั้ง​น้องชาย​ของ​เริ่น​เสี่ยว​ซู่ยัง​ทำให้​ผู้​อำนวย​กอง​ดูแล​ความสงบเรียบร้อย​ต้อง​กล้ำกลืน​ความลำบาก​ไป​อีก​

ก่อน​ออกเดินทาง​ จงเฉิงก็​รู้สึก​แล้ว​ว่า​ท่าที​ของ​หยาง​อวี้​อัน​มีอะไร​แปลก​ไป​ เหตุผล​มัน​เป็น​อย่างนี้​นี่เอง​

หลังจาก​ยืนยัน​ข้อเท็จจริง​แล้ว​ รอยยิ้ม​ที่​จงเฉิงมีต่อ​เริ่น​เสี่ยว​ซู่ก็​จริงใจ​กว่า​เดิม​ ตอนแรก​เขา​จะเปิดปาก​คุย​กับ​หยาง​เสียว​จิ่น​เป็นพักๆ​ แต่​ตอนนี้​ขนาด​เดินทาง​มาด้วยกัน​เขา​ก็​ไม่รู้​แล้ว​ว่า​หยาง​เสียว​จิ่น​หาย​ไป​ไหน​ เขา​ยัง​ไม่ได้​คุย​กับ​เธอ​อี​กรอบ​เลย​ และ​การ​เรียกขาน​ของ​เขา​ก็​เปลี่ยน​จาก​ ‘เสียว​จิ่น’​ เป็น​ ’หยาง​เสียว​จิ่น’​

นี่​มัน​ต่าง​ไป​จาก​แผนการ​เดิม​ที่​เขา​จะเป็น​ผู้นำ​การ​โจมตี​ปราบ​โจร​อย่าง​กลับตาลปัตร​

ไม่ใช่ว่า​เขา​กลัว​เริ่น​เสี่ยว​ซู่ด้วย​ เพราะ​อย่าง​ที่​สมาคม​ตระกูล​หยาง​กล้า​กักขัง​หลัว​หลาน​ไว้​ทั้งๆ ที่​มีพลัง​อำนาจ​เท่ากัน​ทั้งสองฝ่าย​ มัน​สื่อ​ว่า​สมาคม​ตระกูล​หยาง​ไม่มีอะไร​ต้อง​กลัว​สมาคม​ตระกูล​ชิ่ง ก็​เหมือนกับ​สมาคม​ตระกูล​จงยาม​เผชิญหน้า​กับ​ป้อมปราการ​ 178 หลังจาก​ดำเนินกิจการ​ใน​ภาคเหนือ​มาหลาย​ปี​ พวกเขา​ได้​กลายเป็น​ขุม​กำลัง​ที่​ไม่อาจ​มองข้าม​

แต่กระนั้น​เขา​คิด​ว่า​ตนเอง​ควร​เป็น​ชาย​ผู้​ทะเยอทะยาน​มากกว่า​จะมามีปัญหา​เรื่องเล็ก​ๆ อย่าง​เรื่อง​ความรัก​

สมาคม​ตระกูล​จงอดทน​มานาน​กับ​ภาคเหนือ​อัน​แห้งแล้ง​จน​ทุกคน​เรียก​พวกเขา​ว่า​เป็น​ไฮยี​น่า​ ทั้ง​ยัง​ไม่ยอมรับ​พวกเขา​ว่า​เป็น​สมาคม​แห่ง​ตระกูล​หนึ่ง​

ตอนนี้​ภาคใต้​เกิด​สงคราม​ เป็น​โอกาส​อัน​ดีเยี่ยม​ให้​สมาคม​ตระกูล​จงผงาด​ขึ้น​มา และ​เขา​ไม่อาจ​ทำลาย​โอกาส​นี้​ด้วยมือ​ตัวเอง​

…

ก่อน​เดินทาง​อีกครั้ง​ เริ่น​เสี่ยว​ซู่ที่นั่ง​อยู่​ข้าง​คนขับ​ของ​รถ​ออฟ​โร​ด​ถามขึ้น​มา “ให้​ฉัน​ขับรถ​สักพัก​ได้​ไหม​”

หยาง​เสียว​จิ่น​ถามอย่าง​แปลกใจ​ “ทำไม​อยู่ดีๆ​ ก็​อยาก​ขับ​ขึ้น​มา นาย​ขับ​เป็น​รถ​เป็น​ด้วย​เหรอ​”

“เป็น​สิ” เริ่น​เสี่ยว​ซู่พูด​อย่าง​มั่นใจ​ “เป็น​ผู้ชาย​ขับรถ​ไม่เป็นได้​ไง”

“งั้น​ก็ได้​” หยาง​เสียว​จิ่น​หยุด​รถ​ก่อน​สลับ​ที่​กัน​

เริ่น​เสี่ยว​ซู่เนื้อ​เต้น​เหยียบคันเร่ง​ หลังจาก​ขับรถ​ไป​ได้​สิบ​นาที​ หยาง​เสียว​จิ่น​ก็​ควัก​ปืนพก​ขึ้น​มาชี้ใส่เริ่น​เสี่ยว​ซู่ “หยุด​รถ​ ฉัน​ขับ​เอง​”

เริ่น​เสี่ยว​ซู่ฝืนใจ​หยุด​รถ​ “คุย​กัน​ดี​ๆ นะ​ ไม่เห็น​ต้อง​ชี้ปืน​ใส่เลย​”

หยาง​เสียว​จิ่น​นวด​ขมับ​และ​เปลี่ยน​เรื่อง​คุย​ “หลังจาก​ออก​ป้อมปราการ​แล้ว​ ขึ้น​เหนือ​จะเป็น​หุบเขา​ พอ​ถึงเวลา​ฉัน​จะสลัด​จงเฉิงกับ​ทหาร​นาโน​แมชชีน​ไป​ พวกเรา​จะได้​เคลื่อนไหว​อะไร​กันเอง​ได้​”

“เอ๋​?” เริ่น​เสี่ยว​ซู่ผงะ​ “พวกเรา​มาปราบ​โจร​ไม่ใช่เหรอ​ มีแค่​สอง​คน​จะปราบ​ยังไง​ล่ะ​”

“นาย​อาจจะ​ไม่รู้​ว่า​พวก​โจร​เป็นปัญหา​ร้ายแรง​ขนาด​ไหน​ของ​ทาง​ภาคเหนือ​” หยาง​เสียว​จิ่น​อธิบาย​ “ที่นั่น​มีกลุ่ม​โจร​หลาย​ร้อย​กลุ่ม​ กลุ่ม​ที่​เล็ก​สุด​ก็​มีคน​เป็น​เลข​หลัก​สิบ​ พวกเขา​เป็น​ภัย​ร้าย​ที่​สมาคม​ตระกูล​จงฝังไว้​ตลอด​หลาย​ปี​”

“เยอะ​ขนาด​นั้น​เลย​?” เริ่น​เสี่ยว​ซู่ตกใจ​กับ​เรื่อง​โจร​หลาย​ร้อย​กลุ่ม​

“พวกเรา​มีกัน​แค่​ร้อย​คน​ ถ้าเจอ​โจร​กลุ่ม​ใหญ่​ต้องสู้​ไม่ไหว​แน่​” หยาง​เสียว​จิ่น​ว่า​


the first order สู่รุ่งอรุณเเห่งมวลมนุษย์ - ตอนที่ 332 จุดกำเนิดแห่งหายนะ

แม่นักเรียน​มอง​ไป​ที่​พ่อ​นักเรียน​และ​แค่น​เสียง​ใส่เขา​ “ฉัน​จะพูด​อะไร​ก็​ไม่ใช่ธุระ​กงการ​อะไร​ของ​นาย​ นาย​อาจจะ​อยาก​ให้​ลูก​ตัวเอง​เป็นเพื่อน​กับ​ผู้อพยพ​ แต่​ฉัน​ไม่อยาก​”

พ่อ​นักเรียน​คน​นั้น​สำลัก​ พูด​อะไร​ไม่ออก​ ไม่อยาก​ลดตัว​ไป​คุย​กับ​เธอ​แล้ว​

เสี่ย​วอ​วี้​แค่น​เสียง​ “ถ้าฉัน​ปฏิเสธ​จะย้าย​ห้อง​ล่ะ​”

“ไม่ยอม​ย้าย​ห้อง​?” แม่นักเรียน​ร่าง​เตี้ย​ยืน​เท้าสะเอว​และ​ว่า​ “คิด​ว่า​ตัวเอง​ตัดสินใจ​ได้​เหรอ​ ทำไม​ไม่ถามพ่อแม่​นักเรียน​ใน​ห้อง​ก่อน​ละ​ว่า​ยินดี​ด้วย​ไหม​ ทำไม​พวกเรา​สามสิบ​คน​ต้อง​ยอม​แก​ด้วย​”

เสี่ย​วอ​วี้​ “อยาก​คุย​กับ​ฉัน​ก็​ยืน​ขึ้น​ก่อน​ ฉัน​ยืน​แต่​เธอ​นั่ง​เนี่ย​นะ​ มารยาท​ไป​ไหน​ คนใน​ป้อมปราการ​ประพฤติ​ตัว​แบบนี้​กัน​เหรอ​”

เหยียน​ลิ่ว​หยวน​หลุด​หัวเราะ​ยกใหญ่​ หวัง​ต้า​หลง​มอง​จาก​ด้าน​ข้าง​ ดู​สนุก​ไม่เลว​

แม่นักเรียน​กระฟัดกระเฟียด​ขึ้น​มาทันควัน​ ส่วนสูง​เป็น​ปมด้อย​ของ​เธอ​ และ​ก็​เกลียด​คน​ที่​พูดถึง​เรื่อง​นี้​มาก​ แต่​นี่​เสี่ย​วอ​วี้​ยัง​จะมาล้อเลียน​เธอ​อีก​

เธอ​ขึ้นเสียง​ “ยัย​คน​ไร้​การศึกษา​! กล้า​พูด​แบบนี้​กับ​ฉัน​ได้​ยังไง​ ระวัง​…”

“ระวัง​อะไร​” เสี่ย​วอ​วี้​ “ระวัง​ว่า​เธอ​จะกระโดด​ขึ้น​มาตีเข่า​ฉัน​เหรอ​”

เหยียน​ลิ่ว​หยวน​หัวเราะ​อย่าง​หนักหน่วง​ เขา​นั่ง​มอง​เสี่ย​วอ​วี้​อยู่กับที่​ เงาร่าง​บอบบาง​ของ​เธอ​ดู​ใหญ่​ขึ้น​

เพื่อ​เริ่น​เสี่ยว​ซู่และ​เขา​แล้ว​ หญิงสาว​ตัวเล็ก​ผู้​นี้​ได้​กลาย​มาเป็น​แม่บ้าน​ที่​คอย​ซักผ้า​และ​ทำอาหาร​ให้​พวกเขา​ ใน​อดีต​เธอ​ยินดี​จะต่อรองราคา​ของ​กับ​ร้าน​อยู่​นาน​เพื่อ​ประหยัด​ให้​พวกเขา​ไม่กี่​เจี่ยว​

และ​ตอนนี้​เธอ​ก็​พร้อม​จะเป็น​วีรสตรี​พยายาม​ปกป้อง​เหยียน​ลิ่ว​หยวน​จาก​อันตราย​อย่าง​ถึงที่สุด​

ปกติ​แล้ว​เหยียน​ลิ่ว​หยวน​จะรำคาญ​เสี่ย​วอ​วี้​อยู่​หน่อย​ๆ เธอ​ชอบ​สั่งให้​เขา​ล้างมือ​ก่อน​กิน​อาหาร​ พอ​อากาศ​เริ่ม​หนาว​ก็​บอก​ให้​เขา​ใส่ชุด​ฤดูใบไม้ร่วง​ เสี่ย​วอ​วี้​สั่งให้​เขา​กิน​ผัก​เพื่อ​ให้ได้​สารอาหาร​ครบ​หมู่​ทั้งๆ ที่​เขา​ไม่ชอบ​

แต่​เมื่อ​นึก​ย้อนกลับ​ไป​ เขา​ก็​รู้สึก​ถึงความอบอุ่น​ของ​การ​เป็น​ครอบครัว​

ราวกับ​ต้อง​มีเสี่ย​วอ​วี้​อยู่​ครอบครัว​ถึงจะเป็น​ครอบครัว​ ถ้าพวกเขา​ไม่มีเธอ​แล้ว​ ครอบครัว​นี้​ก็​จะขาด​ความอบอุ่น​สาย​หนึ่ง​ไป​

ขณะ​มอง​เสี่ย​วอ​วี้​ แม่นักเรียน​ก็​หงุดหงิด​กว่า​เดิม​เพราะ​ไม่อาจ​มีปากเสียง​สู้ได้​ เธอ​รุด​ตัว​เข้ามา​จะตบ​เธอ​เสี่ย​วอ​วี้​ แต่​เสี่ย​วอ​วี้​หลบ​ทัน​และ​ตบ​กลับ​จน​แว่น​หลุด​ หลังจากนั้น​เสี่ย​วอ​วี้​ก็​ไม่ฉวยโอกาส​ตบ​เธอ​อี​กรอบ​ แต่​ถอย​ตัว​กลับ​ไป​แทน​

พ่อแม่​บางคน​รีบ​เข้ามา​ห้าม​ แม่นักเรียน​พยายาม​จะเข้าไป​ตบ​เธอ​อีกครั้ง​แต่​ก็​หมดโอกาส​แล้ว​ เสี่ย​วอ​วี้​ชิงความได้เปรียบ​มาก่อน​ ราวกับ​คิด​อยู่แล้ว​ว่า​เรื่อง​จะเป็น​แบบนี้​

เมื่อ​ต้องสู้​กัน​ผู้อพยพ​ดุร้าย​กว่า​คนใน​ป้อมปราการ​มาก​ ไม่ว่า​จะผู้หญิง​หรือ​ผู้ชาย​ก็ตาม​

มีคน​โพล่ง​ “ทำไม​พวกเรา​ไม่ฟังความคิดเห็น​ของ​พวก​เด็ก​ๆ หน่อย​ล่ะ​ ดู​ว่า​พวกเขา​จะพูด​อะไร​”

มีเด็ก​คน​หนึ่ง​ว่า​ “ตั้งแต่​พวกเขา​มาถึง กล่องดินสอ​กับ​ยางลบ​พวกเรา​ก็​หาย​ตลอด​…”

เสี่ย​วอ​วี้​ทนไม่ไหว​แล้ว​ สบถ​ออกมา​ “ผายลม​หมา​อะไร​ ต้อง​โตมา​แบบ​ไหน​ถึงโยน​ขี้​ให้​คนอื่น​ ใคร​ไม่มีดินสอ​ยางลบ​ ฉัน​ซื้อ​ให้​ลิ่ว​หยวน​ตั้ง​เยอะแยะ​ ทำไม​ยัง​ต้อง​ขโมย​อีก​”

แต่​แม่นักเรียน​ที่​ถูก​ตบ​ระเบิด​โทสะ​ “กล้า​พูด​แบบ​นั้น​กับ​ลูก​ฉัน​ได้​ยังไง​! ยัย​คน​สกปรก​ ดู​ก็​รู้​แล้ว​ว่า​ทำงาน​อย่างว่า​อยู่​นอก​ป้อมปราการ​ เงิน​ที่​ได้มา​ก็​เงิน​สกปรก​ทั้งนั้น​ล่ะ​สิ!”

เหยียน​ลิ่ว​หยวน​ตะลึง​ เขา​หันขวับ​ไป​มอง​เสี่ย​วอ​วี้​ก่อน​เห็น​ว่า​เสี่ย​วอ​วี้​ที่​ร่าเริง​นิ่งงัน​ไป​ นี่​เป็น​บาดแผล​ทางใจ​ที่​เจ็บปวด​ที่สุด​ของ​เธอ​ จู่ๆ ก็​มีคน​เปิด​แผล​ออก​ เสี่ย​วอ​วี้​ดู​สับสน​ทำ​อะไร​ไม่ถูก​ขึ้น​มา ดั่ง​สัตว์​ตัว​น้อย​ที่​ได้รับบาดเจ็บ​

ช่วงเวลา​ที่​มืดมน​และ​เศร้าหมอง​ที่สุด​ใน​ที่​ชีวิต​ที่​เสี่ยว​อวี้​ต้อง​แบกรับ​ เพราะ​เรื่อง​นี้​ทำให้​เธอ​รู้สึก​เสมอ​ว่า​ตนเอง​ไม่อาจ​หลอม​เข้ากับ​ครอบครัว​ได้​ ไม่ใช่ว่า​เหยียน​ลิ่ว​หยวน​และ​เริ่น​เสี่ยว​ซู่ปฏิบัติ​ต่อ​เธอ​ไม่ดี​ แต่​เป็น​เพราะ​…เธอ​รู้สึก​ว่า​ตนเอง​ไม่คู่ควร​

เช้าวันนี้​ หลี​เสี่ย​วอ​วี้​รู้สึก​ว่า​โลก​ช่างกระจ่าง​สดใส​ ราวกับ​เธอ​ได้​ปีน​ออกจาก​นรก​ฝันร้าย​ยามค่ำคืน​มากลาง​โลก​อัน​มีทัศนียภาพ​สวย​สด​งดงาม​ ทว่า​ตอนนี้​เธอ​กลับ​ถูกลาก​กลับ​ไป​ยัง​นรก​ขุม​นั้น​อีกครั้ง​

แม่นักเรียน​เห็น​อัป​กัป​กิริยา​ของ​เสี่ย​วอ​วี้​ก็​เชิดหน้า​ “ดู​สิ! ดู​สิ! ฉัน​พูด​ไม่ผิด​ พูด​แทงใจ​ล่ะ​สิ!”

เหยียน​ลิ่ว​หยวน​มอง​เธอ​และ​ว่า​ “ฉัน​ขอ​เตือน​ อย่า​พูด​อะไร​อีก​”

“ทำไม​ฉัน​จะพูด​ไม่ได้​” แม่นักเรียน​โต้กลับ​อย่าง​ดุเดือด​ “ทำไม​ผู้หญิง​สำส่อน​แบบ​เธอ​ถึงเข้ามา​ร่วม​ประชุม​ผู้ปกครอง​ได้​”

เหยียน​ลิ่ว​หยวน​คำราม​ “ฉัน​บอก​แล้ว​ว่า​อย่า​พูด​อะไร​!”

พูด​จบ​เหยียน​ลิ่ว​หยวน​ก็​ทะลุ​พรวด​ผ่าน​ทุกคน​ไป​ตบหน้า​เธอ​ มีหลาย​คน​เห็น​เหยียน​ลิ่ว​หยวน​กระโจน​ตัว​ก็​พยายาม​จะเข้าไป​ห้าม​ แต่​พอ​เหยียน​ลิ่ว​หยวน​ชน​พวกเขา​ ก็​รู้​ได้​ทันที​ว่า​หยุด​ไม่ได้​แล้ว​

เด็กหนุ่ม​ผู้​นี้​แรง​เยอะ​อย่าง​น่า​เหลือเชื่อ​! ห้องเรียน​ตก​อยู่​ใน​ความโกลาหล​ โต๊ะ​หลาย​ตัว​พลิกคว่ำ​ไป​!

แต่​ก่อนที่​เขา​จะได้​ปลิด​ชีพ​เธอ​ เสี่ย​วอ​วี้​ก็​เข้ามา​กอด​เขา​จาก​ข้างหลัง​และ​พูด​เสียง​ค่อย​ “ลิ่ว​หยวน​ กลับบ้าน​กัน​”

เหยียน​ลิ่ว​หยวน​ยืน​นิ่ง​ น้ำตา​พลัน​ไหล​ลงมา​อาบ​แก้ม​ เสี่ย​วอ​วี้​พูด​เสียง​นุ่มนวล​อีกครั้ง​ “ลิ่ว​หยวน​ กลับบ้าน​กัน​เถอะ​”

“ต้า​หลง​ ไป​” เหยียน​ลิ่ว​หยวน​จับมือ​เสี่ย​วอ​วี้​เดิน​ออกจาก​ประตู​หน้า​ เขา​ไม่อยาก​เข้าเรียน​อีกแล้ว​

หวัง​ต้า​หลง​รีบ​ตาม​พวกเขา​ไป​ติดๆ​ แต่ก่อน​ออก​ก็​มิวาย​ถ่มน้ำลาย​ใส่แม่นักเรียน​คน​นั้น​ เหยียน​ลิ่ว​หยวน​ตบ​เธอ​อย่าง​แรก​จน​ตอนนี้​ยัง​มึนงง​ไป​หมด​

ระหว่างทาง​กลับ​ เสี่ย​วอ​วี้​จับมือ​เหยียน​ลิ่ว​หยวน​แน่น​เพราะ​กลัว​ว่า​เขา​จะหุนหันพลันแล่น​ไป​ฆ่าคน​เข้า​ เธอ​รู้ดี​ว่า​ถ้าเหยียน​ลิ่ว​หยวน​ใช้นาโน​แมชชีน​เริ่ม​ลงมือ​ฆ่าคน​ล่ะ​ก็​ ห้องเรียน​คง​ได้​กลายเป็น​แม่น้ำ​โลหิต​สาย​หนึ่ง​แน่​ และ​ก็​จะไม่มีใคร​ห้ามปราม​เขา​ได้​แล้ว​ เธอ​จับมือ​เหยียน​ลิ่ว​หยวน​แน่น​เพราะ​กลัว​ว่า​จะเสีย​เขา​ไป​ และ​ก็​ราวกับ​กลัว​ว่า​เหยียน​ลิ่ว​หยวน​จะทอดทิ้ง​เธอ​ด้วย​

แต่​ก่อนที่​เขา​จะทัน​ถึงบ้าน​นั้น​ ก็​มีรถ​คัน​หนึ่ง​พุ่ง​มาหา​เขา​ คนขับรถ​เมาหนัก​จน​ไม่อาจ​เหยียบ​เบรก​ได้​

คน​เดิน​บน​ถนน​กรีดร้อง​ แต่ว่า​คนขับรถ​ไม่สนใจ​ ยัง​เหยียบ​เร่งความเร็ว​ไม่หยุด​

รถ​เร่ง​ตัว​ไป​บน​ถนน​ดั่ง​ยมทูต​กำลัง​เกี่ยว​เคียว​มรณะ​ใส่

แต่​ก่อนที่​รถ​จะมาถึงตัว​เหยียน​ลิ่ว​หยวน​ เขา​ก็​ดึง​ตัว​เสี่ย​วอ​วี้​และ​หวัง​ต้า​หลง​ไป​ยัง​ที่​ปลอดภัย​ราว​รู้​ล่วงหน้า​ว่า​จะเกิด​อะไร​ขึ้น​

เสี่ย​วอ​วี้​มอง​เหยียน​ลิ่ว​หยวน​ด้วย​ความ​นิ่งงัน​ “เธอ​…”

พลัง​บงการ​คำสาป​เป็น​โลก​ใหม่​ที่​เสี่ย​วอ​วี้​เป็น​คน​เปิด​ให้​เหยียน​ลิ่ว​หยวน​ ดังนั้น​เธอ​จึงรู้ดี​ว่า​เหยียน​ลิ่ว​หยวน​มีพลัง​เช่นนี้​ แล้วก็​รู้​ด้วยว่า​ทุกครั้งที่​ใช้งาน​ก็​จะมีผลสะท้อน​กลับ​

เสี่ย​วอ​วี้​กระซิบ​ถาม “เธอ​ตาย​แล้ว​หรือยัง​”

เหยียน​ลิ่ว​หยวน​ที่อยู่​ด้าน​ข้าง​พูด​เสียง​เรียง​นิ่ง​ “เธอ​ต้อง​ตาย​”

“กลับบ้าน​กัน​เถอะ​” เสี่ย​วอ​วี้​ดึง​ตัว​เหยียน​ลิ่ว​หยวน​ ร่าง​บอบบาง​ของ​เธอ​ลาก​เหยียน​ลิ่ว​หยวน​ไป​อย่าง​ดื้อรั้น​แต่​ก็​อับจน​หนทาง​


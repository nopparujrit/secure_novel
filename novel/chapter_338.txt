the first order สู่รุ่งอรุณเเห่งมวลมนุษย์ - ตอนที่ 338 การขัดแย้งภายในของเหล่าโจร

“ดู​ลมหายใจ​ตัวเอง​ให้​ดี​” หยาง​เสียว​จิ่น​ว่า​ “การหายใจเข้า​จะทำให้​ลักษณะ​ท่าทาง​เปลี่ยนไป​อย่าง​ฉับพลัน​ อาจจะ​มองเห็น​ไม่ค่อย​ชัด​ แต่​สำหรับ​มือ​สไนเปอร์​แล้ว​ ทุก​รายละเอียด​สำคัญ​ถึงชีวิต​”

“เหยี่ยว​กำลัง​บิน​สูงเกินไป​ นาย​ต้อง​รอ​ให้​มัน​ทะยาน​ลงมา​และ​ฉวยโอกาส​ตอนที่​มัน​เข้ามา​ใกล้​นั่นแหละ​ แต่ว่า​โอกาส​มัน​สั้น​มาก​”

เมื่อ​โอกาส​มาถึงมือ​สไนเปอร์​ต้อง​เด็ดเดี่ยว​

ปัง​ เริ่น​เสี่ยว​ซู่เหนี่ยวไก​ใส่เหยี่ยว​ที่​บิน​อยู่​เหนือ​ท้องฟ้า​ แรง​ถีบ​อย่าง​รุนแรง​และ​ควัน​ที่​ระเบิด​ออก​มาจาก​ปากกระบอกปืน​ทำให้​พื้นทราย​รอบ​ๆ เกิด​เป็น​ระลอก​ฝุ่น​กลุ่ม​ใหญ่​รอบตัว​

นี่​เป็น​ปืน​สไนเปอร์​ที่​หยาง​เสียว​จิ่น​เสก​มาจาก​อากาศ​อัน​ว่างเปล่า​ให้​เริ่น​เสี่ยว​ซู่

วันนี้​เป็น​วัน​ฝึก​สู้จริง​ของ​เริ่น​เสี่ยว​ซู่ เขา​ต้อง​ยิง​เหยี่ยว​ที่​บิน​อยู่​บน​ฟ้าให้​โดน​ แต่ว่า​เริ่ม​มาหยาง​เสียว​จิ่น​ก็​สั่งให้​เขา​ยิง​ใส่หัว​ของ​เหยี่ยว​ซึ่งเป็นความ​ยาก​ระดับ​สูงสุด​

หยาง​เสียว​จิ่น​เยาะเย้ย​ “ยัง​คิด​อยู่​ไหม​ว่า​ตัวเอง​ยิงปืน​ได้​ไม่เลว​น่ะ​”

หลังจาก​ยิง​ไป​รอบ​หนึ่ง​ เจ้าเหยี่ยว​ก็​ยัง​ปกติ​สุข​ดี​และ​บินหนี​เพราะ​ตกใจ​เสียง​ปืน​

เริ่น​เสี่ยว​ซู่ทำ​หน้า​งง “ฉัน​ยิง​ใส่หัว​แท้ๆ​ ทำไม​มัน​ถึงหนี​ไป​อย่าง​ไร้​รอยขีดข่วน​ได้​ล่ะ​เนี่ย​ เป็น​เหยี่ยว​กลายพันธุ์​แน่​เลย​”

“โอ้ย​ ปัดโธ่​” หยาง​เสียว​จิ่น​เบ้​ปาก​ “จะกลายพันธุ์​แค่​ไหน​เหยี่ยว​ก็​ยัง​เป็น​เหยี่ยว​อยู่ดี​ มัน​ไม่ใช่เป็น​สัตว์​ที่​บริษัท​หัว​จ่งปรับปรุง​พันธุกรรม​เสียหน่อย​ โดน​กระสุน​สไนเปอร์​ไป​ยังไง​ก็​ไม่รอด​ นาย​บอ​กว่า​ยิง​ใส่หัว​ แล้ว​ทำไม​มัน​ถึงไม่เป็นอะไร​ล่ะ​”

เริ่น​เสี่ยว​ซู่คิด​คำตอบ​ “หัวมัน​กลวง​และ​กระสุน​แล่น​ผ่าน​มั้ง”

“ฮา ฮา” หยาง​เสียว​จิ่น​เก็บ​ปืน​สไนเปอร์​ไป​ “ถ้าจะเดินทาง​ต่อ​ก็​ยิงปืน​ไม่ได้​แล้ว​ เสียง​ปืน​สไนเปอร์​มัน​ดัง​เกิน​ เดี๋ยว​จะล่อ​พวก​โจร​เอา​ได้​”

“อืม​” เริ่น​เสี่ยว​ซู่พยักหน้า​ สอง​วัน​มานี้​เขา​เรียน​ความรู้​ระดับสูง​เกี่ยวกับ​การ​ยิงปืน​มาไม่น้อย​เลย​ แต่​เขา​ยัง​ต้อง​ฝึก​ยิง​จริงๆ​ อีก​มาก​

เขา​ทำ​ให้การ​เดินทาง​ล่าช้า​ไป​วันหนึ่ง​แล้ว​เพราะ​อยาก​ฝึก​ แต่​หยาง​เสียว​จิ่น​ดูจะ​ไม่รีบร้อน​หรือ​ร้อนใจ​อะไร​เลย​ อยู่​ฝึก​เขา​ยิงปืน​อย่าง​ใจเย็น​

แต่​ตอนนี้​ภารกิจ​ปราบ​โจร​สำคัญ​กว่า​ เขา​เอง​ก็​ไม่ต้อง​รีบร้อน​จะฝึก​ยิงปืน​ด้วย​

“ถ้าเรา​เจอ​นิคม​ของ​ผู้อพยพ​แล้ว​ พวกเขา​จะต้อนรับ​เรา​ไหม​” เริ่น​เสี่ยว​ซู่ถาม

“ไม่น่า​หรอก​ แต่​คง​ไม่ถึงกับ​ขนาด​ไล่​พวกเรา​” หยาง​เสียว​จิ่น​ว่า​ “ทุก​คนใช้​แหล่งน้ำ​ทำ​เกษตร​และ​ใช้ปลูก​พืช​ของ​ตัวเอง​ ผู้อพยพ​หลาย​คน​ที่​เพิ่ง​หนี​ไม่มีอาหาร​กับ​ตัว​ พวกเขา​ใช้เงิน​ที่เก็บ​สะสมมาจาก​การทำงาน​ใน​โรงงาน​ใช้ซื้อ​อาหาร​และ​เมล็ดพันธุ์​มาจาก​คนอื่นๆ​ เพราะ​ยังไง​กว่า​พืช​จะโต​ก็​ใช้เวลา​พักใหญ่​ ซึ่งเป็น​สิ่งผู้อพยพ​ใน​นิคม​ต้องการ​พอดี​ อีก​อย่าง​ผู้อพยพ​ใหม่​จะพา​ข่าว​จาก​โลก​ภายนอก​มาด้วย​”

“แปลก​จังที่​ระหว่างทาง​ไม่เจอ​โจร​เลย​” เริ่น​เสี่ยว​ซู่ขมวดคิ้ว​

ถ้าไม่เจอ​โจร​ใน​ดินแดน​ที่​เต็มไปด้วย​โจร​แบบนี้​ ก็​เหมือนกับ​ไม่เห็น​ปลา​ใน​ทะเล​นั่นแหละ​ ใน​หุบเขา​นี้​ต้อง​เกิดเรื่อง​ประหลาด​ขึ้น​แน่​

หลังจาก​ข้าม​เนินเขา​หนึ่ง​ไป​ หยาง​เสียว​จิ่น​ก็​พลัน​ชี้ไป​ข้างหน้า​แล้ว​ว่า​ “ดู​ข้างหน้า​สิ”

ตรงนั้น​มีแม่น้ำ​คดเคี้ยว​สาย​หนึ่ง​ไหลผ่าน​พื้นที่​ตรงหน้า​เธอ​ ผู้อพยพ​มากมาย​กำลัง​ขุด​คูน้ำ​เพื่อ​ใช้ใน​การเกษตร​ก่อนที่​ฤดูใบไม้ผลิ​มาเยือน​

พอ​พวก​ผู้อพยพ​เห็น​หยาง​เสียว​จิ่น​และ​เริ่น​เสี่ยว​ซู่ใน​ชุด​ผู้อพยพ​ก็​โล่งอก​กัน​

คน​ที่นี่​ฉลาด​มาก​ มอง​ปราด​เดียว​ก็​รู้​ว่า​เป็น​ชาว​ป้อมปราการ​ปลอมตัว​มาหรือเปล่า​ ล้วน​เป็น​รายละเอียด​ที่​เริ่น​เสี่ยว​ซู่พูด​ไว้​ก่อนหน้า​

พอ​เริ่น​เสี่ยว​ซู่และ​หยาง​เสียว​จิ่น​เข้า​ไปหา​พวกเขา​ หญิง​สูงวัย​ผู้​หนึ่ง​ก็​เช็ด​เหงื่อ​และ​ก็​พูด​ก่อนที่​พวก​เริ่น​เสี่ยว​ซู่จะทัน​ได้​เอ่ย​อะไร​ “อยาก​ซื้อ​เมล็ดพันธุ์​ข้าวฟ่าง​ไหม​ พวก​นาย​มาถึงก่อน​ถึงฤดู​หว่าน​เมล็ดพันธุ์​พอดี​เลย​”

“ซื้อ​” เริ่น​เสี่ยว​ซู่ควัก​ถุงผ้า​ออก​มาจาก​อก​ เขา​พลิก​ผ้า​ไปมา​อยู่​หลาย​ชั้น​ก่อน​จะเจอ​เศษเหรียญ​อยู่​จำนวน​หนึ่ง​ พอ​ผู้อพยพ​เห็น​แบบนี้​ก็​โล่งใจ​กว่า​เดิม​ คนใหญ่คนโต​ใน​ป้อมปราการ​ไม่มีทาง​ทำท่า​เหมือน​ผู้อพยพ​ได้​อย่าง​เป็นธรรมชาติ​ขนาด​นี้​หรอก​

แต่​คนอื่นๆ​ ยัง​เป็นกังวล​ “พวก​นาย​หนี​มาจาก​ไหน​กัน​”

เริ่น​เสี่ยว​ซู่พูด​ไป​สบถ​ไป​ “จาก​เหมือง​ถ่านหิน​ พวกเขา​สัญญาว่า​จะจ่าย​เรา​ยี่​สิบเอ็ด​หยวน​ต่อ​การ​แบก​ถ่าน​หนึ่ง​ตัน​ แต่​จู่ๆ ก็​เล่น​ลด​เป็น​ยี่สิบ​หยวน​หกสิบ​เจี่ยว​ แถมยัง​จะลด​ค่า​นู่น​นี่​เพื่อ​ลด​ต้นทุน​วัตถุดิบ​อีก​ ทำตัว​ผิดมนุษย์มนา​ฉิบ​”

ผู้อพยพ​คน​หนึ่ง​หัวเราะ​ “หนัก​ว่า​ตอนที่​ฉัน​ทำงาน​ใน​เหมือน​ถ่านหิน​อีก​”

แต่​ตอนนั้น​เอง​ หญิง​สูงวัย​ก็​ว่า​ “แต่​นาย​กับ​ภรรยา​หนี​มาไม่ถูก​เวลา​เลย​”

เริ่น​เสี่ยว​ซู่และ​หยาง​เสียว​จิ่น​ชะงัก​กัน​ทั้งคู่​ พวกเขา​อุตส่าห์​วางแผน​กัน​ว่า​จะให้​ใคร​โต​กว่า​ และ​จบ​ลง​ด้วย​เริ่น​เสี่ยว​ซู่ยอมรับ​อย่าง​อิดออด​ว่า​ตัวเอง​เป็น​น้องชาย​ส่วน​หยาง​เสียว​จิ่น​เป็น​พี่สาว​ แต่​หลังจาก​คุย​เรื่อง​ ‘ความสัมพันธ์​’ เสร็จ​ พอ​มาถึงที่นี่​ก็​เปลี่ยนไป​ปุ๊บ​เลย​

ผู้อพยพ​มักจะ​แต่งงาน​และ​มีลูก​กัน​ตั้งแต่​อายุ​ยัง​ไม่มาก​ พอ​ลูก​โต​แล้วก็​จะออกจาก​บ้าน​ไป​ช่วย​งาน​ได้​ นี่​เป็น​แนวคิด​ของ​ผู้อพยพ​ ถ้าดู​จาก​ใน​ป้อมปราการ​ก็​คง​เหมือน​คู่รัก​ที่​เด็ก​ไป​ แต่​สำหรับ​ผู้อพยพ​ถือว่า​เป็น​วัย​เหมาะกับ​การ​แต่งงาน​

อีก​อย่าง​ยุคสมัย​แบบนี้​ถ้าไม่ใช่คู่รัก​กัน​ก็​ไม่หนี​มาด้วยกัน​หรอก​ ถ้ามีคนใดคนหนึ่ง​ขาย​อีก​คน​ ผู้รายงาน​ย่อม​ได้​รางวัล​

เรื่อง​นี้​มาอย่าง​ที่​พวกเขา​ไม่ทัน​ตั้งตัว​จริงๆ​ เริ่น​เสี่ยว​ซู่เหลือบมอง​ไป​ที่​หยาง​เสียว​จิ่น​เพื่อ​ดู​ว่า​เธอ​มีอากัปกิริยา​อะไร​ไหม​ ถ้าหยาง​เสียว​จิ่น​ยืนกราน​จะแก้​การ​เข้าใจผิด​และ​ทำให้​ผู้อพยพ​รู้สึก​หวาดระแวง​ขึ้น​มาพวกเขา​คง​ต้อง​ถอย​กัน​ก่อน​ อย่างไร​ก็​ไม่ได้​มีปัญหา​อะไร​กับ​การ​หา​เส้นทาง​อื่น​เข้า​หุบเขา​

แต่​หยาง​เสียว​จิ่น​เพียง​ยิ้ม​และ​ไม่ได้​เอ่ย​แก้​ความเข้าใจผิด​ เธอ​เลือก​ที่จะ​ยอมรับ​ไป​เงียบๆ​ และ​ถามว่า​ “ทำไม​ถึงไม่ใช่เวลา​ที่​ดี​ที่จะ​หนี​มาที่นี่​ล่ะ​ ที่นี่​เกิด​อะไร​ขึ้น​หรือเปล่า​”

“จะบอก​อะไร​ให้​นะ​ ตอนนี้​พวก​โจร​ทางเหนือ​กำลัง​วุ่นวาย​ มีคน​ถูก​ฆ่าไป​เยอะแยะ​เลย​” หญิง​สูงวัย​พูด​ออกมา​อย่าง​ไม่ปิดบัง​ “พวกเรา​กำลัง​วิตกกังวล​อยู่​ว่า​มัน​จะส่งผลกระทบ​มาถึงพวกเรา​ด้วย​ไหม​”

“พวก​โจร​มีปัญหา​อะไร​กัน​” เริ่น​เสี่ยว​ซู่ “พวกเรา​เป็น​แค่​ชาวนา​เอง​ทำไม​พวก​นั้น​ต้อง​ทำ​อะไร​เรา​ด้วย​”

“ได้ยิน​มาว่า​ทางเหนือ​มีโจร​สามกลุ่ม​ไม่ชอบ​หน้า​กัน​ พวกเขา​พยายาม​รวบรวม​โจร​กลุ่ม​อื่นๆ​ โดย​ไม่สนใจ​ว่า​จะเล็ก​ใหญ่​ มีโจร​สอง​กลุ่ม​ที่​ดุร้าย​มาก​ แถมมีผู้​มีพลัง​พิเศษ​อยู่​ใน​กลุ่ม​ด้วย​ พรรคพวก​ไหน​ที่​ต่อต้าน​จะถูก​ฆ่าทันที​” หญิง​ชรา​อธิบาย​ “มาตกลง​กัน​ก่อน​ นาย​กับ​ภรรยา​จะอยู่​ที่นี่​ได้​ไม่เป็นปัญหา​อะไร​ พวกเรา​สามารถ​ช่วยกัน​ทำ​เกษตร​ได้​ แต่​ถ้าพวก​โจร​มาให้​พวกเรา​ยอบ​สยบ​พวกเรา​ก็​จะยอมสยบ​ พวกเรา​สู้พวก​โจร​ไม่ไหว​หรอก​”

“ตกลง​” เริ่น​เสี่ยว​ซู่ตอบ​ “แล้ว​ถ้าโจร​กลุ่ม​นั้น​จากไป​แล้ว​มัน​ยังมี​กลุ่ม​อื่น​มาอีก​ล่ะ​”

หญิง​ชรา​โบกมือ​ “ไม่สำคัญ​หรอก​ ตราบใดที่​พวกเขา​ให้​พวกเรา​ทำไร่ทำนา​ต่อ​ ไม่ว่า​ใคร​พวกเรา​ก็​จะยอม​เชื่อฟัง​หมด​”

นี่​เป็น​กฎ​แห่ง​การอยู่รอด​ด้วย​การ​โอนอ่อน​และ​ไม่สร้าง​ปัญหา​ใส่ตัว​ของ​ผู้อพยพ​ พวก​โจร​จะสู้กันเอง​สู้กัน​ไป​ ใคร​มาผู้อพยพ​ก็​ยอม​ก้มหัว​ให้ได้​หมด​

อย่างไร​ตอนนี้​พวก​โจร​ไม่ได้​ต้องการ​เมล็ดพันธุ์​หรือ​พืชพันธุ์​ของ​พวกเขา​ ไม่รู้​ทำไม​ แต่​ทั้งๆ ที่​ไม่มีใคร​ให้​ปล้น​ชิงแล้ว​ แต่​พวก​โจร​ก็​ยัง​ร่ำรวย​เอา​ร่ำรวย​เอา​ อุปกรณ์​และ​อาวุธ​ดีขึ้น​เรื่อยๆ​

เมื่อ​ปี​ที่แล้ว​ สมาคม​ตระกูล​จงส่งกองทหาร​เข้ามา​ใน​หุบเขา​ แต่​โดน​พวก​โจร​ตี​โต้กลับ​ไป​จน​ต้อง​หนี​อย่าง​หัวซุกหัวซุน​!

โจร​ธรรมดา​ทำ​เช่นนั้น​ได้​ด้วย​หรือ​ ถ้าสามารถ​กำราบ​ทหาร​ได้​แบบนี้​ ยัง​เรียก​ว่า​เป็น​โจร​อยู่​อีก​เหรอ​!


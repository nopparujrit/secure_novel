the first order สู่รุ่งอรุณเเห่งมวลมนุษย์ - ตอนที่ 333 ในบ้านมีเหมืองแร่

ถ้าเหยียน​ลิ่ว​หยวน​ไม่มีนาโน​แมชชีน​เขา​คง​ได้​ตาย​ไป​แล้ว​ เสี่ย​วอ​วี้​และ​หวัง​ต้า​หลง​ก็​คง​พิการ​ และ​ที่​พละกำลัง​เขา​ไม่เพิ่ม​เหมือน​ผู้อื่น​หลัง​กลาย​มาเป็น​ผู้​มีพลัง​พิเศษ​ก็​เพราะ​การ​นี้​เอง​ โลก​ตั้งใจ​กัน​ไม่ให้​เขา​ใช้พลัง​ตามใจ​

นี่​มัน​ควร​เป็น​จุดอ่อน​ของ​เขา​ แต่​เริ่น​เสี่ยว​ซู่ช่วย​เขา​กำจัด​มัน​ จะบอ​กว่า​โชคชะตา​เขา​เปลี่ยนไป​แล้วก็​ไม่เกินไป​

เสี่ยว​อวี้​ไม่พูด​อะไร​ เธอ​สัมผัส​ได้​ถึงสัตว์ร้าย​ใน​หัวใจ​เหยียน​ลิ่ว​หยวน​ที่​ก่อนหน้านี้​โดน​เริ่น​เสี่ยว​ซู่ฉุด​รั้ง​ไว้​ไม่ให้​ออกมา​โจมตี​ผู้อื่น​ แต่​เธอ​ไม่รู้​วิธี​จะหยุด​สัตว์ร้าย​ตัว​นี้​ เธอ​รู้​แต่ว่า​เหยียน​ลิ่ว​หยวน​ไม่ควร​เป็น​เช่นนี้​

ไม่กี่​นาที​ให้หลัง​ จู่ๆ ก็​มีป้าย​ไฟนีออน​หล่น​ลงมา​เพราะ​ตะปู​หลวม​

เหยียน​ลิ่ว​หยวน​ดึง​เสี่ย​วอ​วี้​และ​หวัง​ต้า​หลง​เลี่ยง​อุบัติเหตุ​อีกครั้ง​

เสี่ยว​อวี้​ถามเสี่ยว​ค่อย​ “รอบ​นี้​เป็น​ใคร​”

“พี่​ไม่ต้อง​ห่วง​เรื่อง​นี้​หรอก​” เหยียน​ลิ่ว​หยวน​ตอบ​

“เธอ​หยุด​ฆ่าคน​ได้​ไหม​” เสี่ย​วอ​วี้​กล่าว​กับ​เหยียน​ลิ่ว​หยวน​

“ไม่ได้​” เหยียน​ลิ่ว​หยวน​ส่ายหน้า​ เขา​กระหน่ำ​ทุ​บอก​ตัวเอง​ “ใน​อก​ผม​มีอะไร​อัดอั้น​อยู่​ข้างใน​ ผม​รู้สึก​อึดอัด​มาก​ และ​ดูเหมือน​ผม​จะระบาย​ออก​ไป​ไม่ได้​ด้วย​”

เสี่ย​วอ​วี้​ร้องไห้​ออกมา​ทันที​ “ลิ่ว​หยวน​ พอได้​แล้ว​ ฉัน​ไม่มีค่า​ให้​พอ​เธอ​ทำ​แบบนี้​หรอก​ เป็น​ความผิด​ฉัน​เอง​ ให้​ฉัน​รับผิดชอบ​เถอะ​”

เหยียน​ลิ่ว​หยวน​มอง​เธอ​อย่าง​ดื้อรั้น​ “ไม่ พี่​มีค่า​พอให้​ทำ​”

จากนั้น​เหยียน​ลิ่ว​หยวน​ก็​ยื่นมือ​มาเช็ด​น้ำตา​ให้​เธอ​ “ไม่ต้อง​ร้องไห้​นะ​ ผม​ฆ่าเธอ​ไป​แล้ว​ และ​จะส่งคนใน​ครอบครัว​ลงนรก​ไปเป็นเพื่อน​เธอ​ด้วย​”

เสี่ยว​อวี้​ไม่รู้​ว่า​ตัวเอง​ต้อง​ทำ​อะไร​ต่อ​แล้ว​ ไม่มีเริ่น​เสี่ยว​ซู่อยู่​ด้วย​ ก็​ไม่มีใคร​คอย​หยุด​รั้ง​เหยียน​ลิ่ว​หยวน​อีก​

เสี่ย​วอ​วี้​เห็น​รังสี​ฆ่าฟัน​ของ​เหยียน​ลิ่ว​หยวน​เพิ่มพูน​ขึ้น​ก็​เข้าไป​กอด​เขา​แน่น​ “จำที่​พี่ชาย​เธอ​พูด​ได้​ไหม​ ที่ว่า​อย่า​ปล่อย​ให้​ความ​ทุกขเวทนา​ของ​ยุค​เรา​ กลาย​เป็นความ​ทุกขเวทนา​ของ​ตัวเอง​น่ะ​”

ชื่อ​ของ​เริ่น​เสี่ยว​ซู่ดู​มีผลลัพธ์​มหัศจรรย์​ต่อ​เหยียน​ลิ่ว​หยวน​ ดูเหมือนว่า​ประโยค​นี้​พูด​แตะ​จุด​บอบบาง​ใน​ใจของ​เหยียน​ลิ่ว​หยวน​

เมื่อ​เสี่ย​วอ​วี้​พูด​เรื่อง​นี้​ไป​ ในที่สุด​เหยียน​ลิ่ว​หยวน​ก็​สงบ​จิตใจ​ลง​ได้​

ภรรยา​ของ​ผู้​อำนวย​กอง​ดูแล​ความสงบเรียบร้อย​ประสบอุบัติเหตุ​รถชน​จน​เสียชีวิต​ เหตุการณ์​นี้​ทำให้​ป้อมปราการ​ฮือฮา​ขึ้น​มาไม่น้อย​ มีคน​พูดว่า​ภรรยา​ของ​ผู้อำนวยการ​พุ่ง​ออกมา​บน​ถนน​เพราะ​กำลัง​ตามหา​คน​ที่​เธอ​มีปากเสียง​ด้วย​ใน​ป้อมปราการ​

ผู้อำนวยการ​กอง​ดูแล​ความสงบเรียบร้อย​ระเบิด​โทสะ​อยู่​ใน​สำนักงาน​และ​สาบาน​ว่า​จะลงโทษ​ฆาตกร​ให้​หนัก​ เขา​ถึงกับ​อยาก​จะตามตัว​นักเรียน​และ​ผู้ปกครอง​ที่​ตบ​ภรรยา​เขา​ใน​โรงเรียน​ออกมา​ด้วย​!

แต่​ก่อนที่​เขา​จะทัน​ได้​สืบสวน​อย่าง​เต็มที่​ หยาง​อวี้​อัน​ก็​เรียก​เขา​มาตำหนิ​ที่​คฤหาสน์​ตระกูล​หยาง​ บอ​กว่า​เขา​ไม่รู้จัก​สั่งสอน​เพื่อนฝูง​ ครอบครัว​ และ​ภรรยา​ให้​ดี​ หยาง​อวี้​อัน​ยัง​พูด​ด้วยว่า​ใน​ฐานะ​ที่​เป็น​ผู้​อำนวย​กอง​ดูแล​ความสงบเรียบร้อย​ก็​ย่อม​ต้อง​รู้จัก​แยก​อะไร​ขาว​อะไร​ดำ​ ถ้ายัง​สร้าง​ปัญหา​ไป​มากกว่า​นี้​ หยาง​อวี้​อัน​จะถอด​ตำแหน่ง​ผู้​อำนวย​กอง​ดูแล​ความสงบเรียบร้อย​ของ​เขา​เสีย​!

ดู​แล้ว​หยาง​อวี้​อัน​จะทำตาม​คำตำหนิ​จริงๆ​ ด้วย​

แต่​ผู้อำนวยการ​กอง​ดูแล​ความสงบเรียบร้อย​รู้ดี​ว่า​เรื่อง​นี้​ต้อง​มีเหตุผล​แน่​ หยาง​อวี้​อัน​ไม่ใช่คน​ที่จะ​มาตำหนิ​เขา​เรื่อง​ ‘ความยุติธรรม​’ เรื่อง​นี้​ต้อง​กระทบ​ผลประโยชน์​ของ​หยาง​อวี้​อัน​แน่นอน​!

เขา​ที่​สงบใจ​ลง​ได้​แล้วก็​นึกย้อน​ว่า​มัน​เกิด​อะไร​ขึ้น​บ้าง​ ทันใดนั้น​เขา​ก็​นึกออก​ว่า​มีคน​พูดว่า​ผู้อพยพ​เป็น​คน​ก่อเรื่อง​!

แต่​เดี๋ยว​นะ​ ใน​ป้อมปราการ​มีผู้อพยพ​ไม่มาก​

หลาย​ปี​มานี้​ ผู้อพยพ​ที่​เข้า​ป้อมปราการ​มาได้​มีน้อยกว่า​สิบ​คน​ จะหา​ตัว​ว่า​เป็น​ใคร​นั้น​ง่าย​มาก​ แต่​รู้สึก​ว่า​จะมีผู้อพยพ​วัยเยาว์​คน​หนึ่ง​ที่​กำลัง​เป็นที่​สนใจ​ใน​ช่วงนี้​

เดี๋ยว​สิ! มัน​เพิ่ง​มีผู้อพยพ​กลุ่ม​หนึ่ง​เข้า​ป้อมปราการ​มานี่​!

สุดท้าย​เขา​ก็​ส่งคน​ไป​สืบ​เรื่อง​นี้​ พอ​เจอ​ข้อเท็จจริง​ว่า​เด็กหนุ่ม​ที่​ทะเลาะ​กับ​ภรรยา​เขา​ที่จริง​เป็น​น้องชาย​ของ​เริ่น​เสี่ยว​ซู่ก็​ตะลึง​ไป​! หลังจาก​รู้เรื่องราว​แล้วก็​เข้าใจ​ทันที​ว่า​ทำไม​คราวนี้​หยาง​อวี้​อัน​ไม่เข้าข้าง​ตน​

ทว่า​ปฏิกิริยา​แรก​เขา​ไม่ใช่เอา​ตำแหน่ง​ผู้อำนวยการ​กอง​ดูแล​ความสงบเรียบร้อย​ไป​เสี่ยง​หรือ​จะไป​ล้างแค้น​ให้​ภรรยา​ แต่​แค่​ลอบ​ก่น​ด่า​ใน​ใจว่า​ภรรยา​ตนเอง​เป็น​ผู้หญิง​โง่งม จากนั้น​เขา​ก็​สั่งให้​ลูกน้อง​หยุด​สืบสวน​เรื่อง​นี้​ ไม่ว่า​ใน​โรงเรียน​จะเกิด​อะไร​ขึ้น​ก็​ไม่เกี่ยวกับ​อุบัติเหตุ​รถยนต์​ ยัย​โง่นี่​ทำ​ตัวเอง​ที่​ไม่ยอม​ทำตาม​กฎจราจร​ ตัวเอง​ทำ​ตัวเอง​ตาย​ไม่เกี่ยวกับ​ใคร​อื่น​อีก​

คดี​ถูก​ปิด​ไป​เช่นนี้​ ทั้ง​ป้อมปราการ​ก็​เกิด​ความโกลาหล​ทันที​ คน​ที่​รู้​ก็​เข้าใจ​ทันที​ว่า​ทำไม​ผู้อำนวยการ​กอง​ดูแล​ความสงบเรียบร้อย​ถึงหันหน้า​หนี​ไม่ยอม​สืบสวน​ต่อ​ ส่วน​คน​ที่​ไม่รู้​ เขา​นึก​ว่า​เขา​รอ​ให้​ภรรยา​ตาย​มานาน​แล้ว​

แต่​ที่​ทุกคน​ตะลึง​ที่สุด​คือ​ผู้อำนวยการ​กอง​ดูแล​ความสงบ​เรียบ​น้อย​ถึงกับ​ไป​ขอโทษ​เหยียน​ลิ่ว​หยวน​และ​เสี่ย​วอ​วี้​ถึงที่​ แต่ว่า​เหยียน​ลิ่ว​หยวน​ปิดประตู​แน่น​ไม่ยอม​ออกมา​พบ​เขา​

ครูใหญ่​เอง​ก็​มาหา​ที่​บ้าน​เขา​ด้วย​ แต่​หวัง​ฟู่กุ้ย​เป็น​คน​ออก​ไป​รับหน้า​จัดการ​ให้​เหยียน​ลิ่ว​หยวน​และ​หวัง​ต้า​หลง​ลา​ออกจาก​โรงเรียน​

สุดท้าย​คนวงใน​ทุกคน​ก็​ทราบ​เรื่อง​นี้​ กลับ​กลายเป็น​ว่า​ผู้อพยพ​เริ่น​เสี่ยว​ซู่เป็น​ลูกศิษย์​ของ​จางจิ่งหลิน​

ถึงว่า​ทำไม​ถึงสามารถ​แนะนำ​สูเสี่ย​น​ฉู่ให้​ป้อมปราการ​ 178 ได้​!

…

ขณะเดียวกัน​กลุ่ม​ปราบ​โจร​ที่​เริ่น​เสี่ยว​ซู่อยู่​ด้วย​ก็​มาถึงป้อมปราการ​แรก​ของ​การ​เดินทาง​แล้ว​ ทุกคน​ใช้เวลา​พักใหญ่​เพื่อ​ทำงาน​ซ่อมบำรุง​อย่าง​เร่งด่วน​ก่อน​จะเดินทาง​ขึ้นเหนือ​ต่อ​

หลังจาก​เข้ามา​ใน​ป้อมปราการ​ เริ่น​เสี่ยว​ซู่ก็​ไม่ทำ​อะไร​นอก​จากไป​ร้าน​ทอง​โดย​ใช้ตำแหน่ง​คนใน​กองกำลัง​ปราบ​โจร​ของ​ทางการ​แลกเปลี่ยน​เงิน​ที่​เสื่อมค่า​ไป​ของ​สมาคม​ตระกูล​ห​ลี่​และ​ชิ่ง แต่​เพราะ​เขา​กำลัง​รีบ​เลย​ไม่ได้​แลก​มามาก​นัก​

และ​ระหว่าง​นี้​หยาง​เสียว​จิ่น​ก็​หายตัว​ไป​พัก​หนึ่ง​ ดู​แล้ว​เธอ​คง​ไป​พบ​สายลับ​ที่​ผู้​ก่อ​จลาจล​วางตัว​ไว้​ที่นี่​ ส่วน​จงเฉิงก็​อยู่​ใน​คณะ​เดินทาง​ ยินดี​รอคอย​คนอื่นๆ​ กลับมา​ เขา​เป็น​เด็กหนุ่ม​ที่​สุภาพ​เรียบร้อย​เก่งกาจ​ผู้​ซึ่งมั่นใจ​ใน​ตนเอง​แต่​ก็​เป็นมิตร​กับ​ผู้อื่น​

ระหว่าง​เดินทาง​ เขา​พยายาม​จะคุย​กับ​เริ่น​เสี่ยว​ซู่และ​หยาง​เสียว​จิ่น​ ขณะที่​หยาง​เสียว​จิ่น​คร้าน​จะสนใจ​ แต่​เริ่น​เสี่ยว​ซู่กับ​จงเฉิงนี่​พูดคุย​จน​แทบจะ​เป็น​พี่น้อง​กัน​แล้ว​

คน​ของ​สมาคม​ตระกูล​จงที่​เดินทาง​มาด้วย​มีหกสิบ​กว่า​นาย​ และ​แยกกัน​อยู่​ใน​รถบรรทุก​ทหาร​สอง​คัน​ คน​ของ​สมาคม​ตระกูล​จงจะทำหน้าที่​ทั่วไป​อย่าง​การ​ทำอาหาร​ใน​การ​เดินทาง​

ทหาร​นาโน​แมชชีน​สำแดง​ความเย่อหยิ่ง​ ยอม​ทำ​ตัวดี​ๆ ต่อ​เฉพาะ​หยาง​เสียว​จิ่น​ เริ่น​เสี่ยว​ซู่ และ​จงเฉิงเท่านั้น​ แต่​พอ​ทหาร​ธรรมดา​ไป​พูดคุย​ด้วย​ก็​เมิน​ไป​อย่าง​สิ้นเชิง​

เริ่น​เสี่ยว​ซู่ได้โอกาส​ก็​ถามหยาง​เสียว​จิ่น​ “นี่​ ทำไม​คน​ถึงสนใจ​ป้อมปราการ​ 178 จังล่ะ​ เพราะ​พวกเขา​สู้เก่งกาจ​มาก​เหรอ​”

หยาง​เสียว​จิ่น​อธิบาย​ “ใน​การสงคราม​ยุคปัจจุบัน​ ไม่ว่า​นาย​จะสู้รบ​เก่ง​ขนาด​ไหน​ก็​สู้ไม่ได้​หรอก​ถ้าไม่มีเงิน​ รอบนอก​ป้อมปราการ​ 178 มีโรงงาน​ทหาร​ที่​สำคัญ​มาก​ๆ อยู่​สี่แห่ง​ นาย​อาจจะ​ไม่รู้​ แต่ว่า​ใน​พื้นที่​ที่​ป้อมปราการ​ 178 ควบคุม​อยู่​พบ​แร่​มากกว่า​สามสิบ​ประเภท​ ธัญพืช​สำรอง​ใน​ยุ้งฉาง​ของ​ป้อมปราการ​ 178 อยู่​อันดับ​แรก​ใน​ทั้ง​ระบบ​ป้อมปราการ​ แร่​บาง​ประเภท​คาดการณ์​กัน​ว่า​มีสำรอง​ถึงเก้า​สิบ​เปอร์เซ็นต์​”

หยาง​เสียว​จิ่น​พูด​ต่อ​ “อีก​อย่าง​ปริมาณ​น้ำมัน​สำรอง​ที่​พวกเขา​เข้าถึง​ได้​มีมาก​เท่ากับ​สี่สิบ​เปอร์เซ็นต์​ของ​ที่​ป้อมปราการ​ทั้ง​ระบบ​มี การพัฒนา​ปัจจุบัน​ต้อง​ใช้แร่​ต่างๆ​ และ​แหล่ง​พลัง​ ซึ่งล้วน​เป็น​ของ​ที่​ใช้แล้ว​หมด​ไป​”

เริ่น​เสี่ยว​ซู่ตาค้าง​ เขา​นึก​ว่า​ป้อมปราการ​ 178 จะยากจน​มาก​ๆ เสีย​อีก​ อย่างไร​ที่นั่น​ก็​ตั้งอยู่​ใน​สถานที่​ที่​มีสภาพแวดล้อม​โหดร้าย​ ฟังแล้ว​ดู​ยังไง​ก็​เป็น​พื้นที่​ยากจน​มาก​ๆ แต่​ไม่นึก​เลย​ว่า​ป้อมปราการ​ 178 จะร่ำรวย​ขนาด​นี้​!

แต่​คิดดู​แล้ว​ คนเรา​จะสู้รบ​ชนะ​ด้วย​แต่​ความกล้าหาญ​อย่าง​เดียว​ไม่ได้​หรอก​ การ​สู้รบ​ล้วน​เป็นเรื่อง​เงิน​ และ​เหตุผล​ที่ว่า​ทำไม​ป้อมปราการ​ 178 ยังอยู่​ครบ​สมบูรณ์​ใน​ตะวันตก​เฉียง​เฉียง​ได้​โดย​ไม่พึ่งพา​สมาคม​อื่นๆ​ ไม่ใช่เพราะ​พวกเขา​ไม่เข้าสังคม​หรือ​เย่อหยิ่ง​อะไร​หรอก​ แต่​เป็น​เพราะ​ใน​บ้าน​มีเหมืองแร่​ต่างหาก​!

